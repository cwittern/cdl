#-*- mode: org; -*-
#+DATE: 2011-04-26 17:35:17
#+PROPERTY: baseedition DCS
#+PROPERTY: id T51n2076
#+PROPERTY: title 景德傳燈錄
#+PROPERTY: JUAN 17
#+PROPERTY: LASTPB  <pb:DCS_T51n2076_0326a>
<pb:DCS_T51n2076_0326a>¶¶¶¶
景徳傳燈録卷第十七。¶
吉州清原山行思禪師法嗣。¶
第五世二十六人。¶
袁州洞山良价禪師法嗣二十六人一十八人見録。¶
洪州雲居山道膺禪師。撫州曹山本寂¶
禪師。洞山第二世道全禪師。¶
湖南龍牙山居遁禪師。京兆華嚴寺休¶
靜禪師。京兆蜆子和尚。筠州九峯普¶
滿大師。台州幽棲道幽禪師。¶
洞山第三世師虔禪師。洛州白馬遁儒¶
禪師。越州乾峯和尚。吉州禾山和尚。¶
明州天童山咸啓禪師。潭州寳蓋山和尚。¶
益州北院通禪師。高安白水本仁禪師。¶
撫州疎山光仁禪師。澧州欽山文邃禪師。¶
明州天童山義禪師。大原資聖方禪師。新羅國金藏和尚。益州白禪師。潭州文¶
<pb:DCS_T51n2076_0326b>¶
殊和尚。舒州白水山和尚。邵州西湖和尚。青陽通玄和尚。已上八人無機縁語句不録。¶
第六世四十三人。¶
鄂州巖頭全豁禪師法嗣九人六人見録。¶
台州瑞巖師彦禪師。懷州玄泉彦禪師。¶
吉州靈巖慧宗禪師。福州羅山道閑禪師。¶
福州香谿從範禪師。福州羅源聖壽嚴禪師。¶
洪州大寧海一禪師。信州鵝湖山韶和尚。洪州大寧訥和尚。已上三人無機縁語句不録。¶
洪州感潭資國和尚法嗣一人見録。¶
安州白兆山志圓禪師。¶
濠州思明和尚法嗣一人見録。¶
襄州鷲嶺善本禪師。¶
潭州大光山居誨禪師法嗣一十三人七人見録。¶
潭州谷山有縁禪師。潭州龍興和尚。¶
潭州伏龍山第一世和尚。京兆白雲善¶
藏禪師。潭州伏龍山第二世和尚。¶
陜府龍峻山和尚。潭州伏龍山第三世¶
和尚。大光山玄禪師。漳州藤霞和尚。宋州淨覺和尚。華州崇勝證和尚。鄂州永¶
壽和尚。鄂州靈竹和尚。已上六人無機縁語句不録。¶
<pb:DCS_T51n2076_0327a>¶
筠州九峯道虔禪師法嗣一十人見録。¶
新羅清院和尚。洪州泐潭神黨禪師。¶
吉州南源山行修禪師。洪州泐潭明禪師。¶
吉州秋山和尚。洪州泐潭延茂禪師。¶
洪州同安常察禪師。洪州泐潭悟禪師。¶
吉州禾山無殷禪師。洪州泐潭牟和尚。¶
台州涌泉京欣禪師法嗣一人見録。¶
台州六通院紹禪師。¶
潭州雲蓋山志元禪師法嗣三人見録。¶
雲蓋山志罕禪師。新羅臥龍和尚。¶
彭州天台和尚。¶
潭州谷山藏禪師法嗣三人見録。¶
新羅瑞巖和尚。新羅泊嚴和尚。¶
新羅大嶺和尚。¶
潭州中雲蓋山和尚法嗣一人見録。¶
雲蓋山景和尚。¶
河中府棲巖存壽禪師法嗣。¶
一人道徳禪師無機縁語句不録。¶
<pb:DCS_T51n2076_0327b>¶
吉州清原行思禪師第五世。¶
袁州洞山良价禪師法嗣。¶
洪州雲居道膺禪師
洪州雲居道膺禪師。幽州玉田人也、姓王氏。¶
童丱依師禀教。二十五受具於范陽延壽寺。¶
本師令習聲聞篇聚。乃歎曰、大丈夫豈可桎¶
梏於律儀邪。乃去詣翠微山問道。經三載、有¶
雲遊僧、自豫章來。盛稱洞山价禪師法席。師¶
遂造焉。洞山問曰、闍梨名什麼。曰、道膺。洞山¶
云、向上更道。師云、向上道即不名道膺。洞山¶
曰、與吾在雲巖時祇對無異也。後師問、如何¶
是祖師意。洞山曰、闍梨他後有一把茅蓋頭。¶
忽有人問、闍梨如何祇對。曰、道膺罪過。洞山¶
有時謂師曰。吾聞思大和尚生倭國作王、虚¶
實。曰、若是思大、佛亦不作、況乎國王。洞山然¶
之。一日洞山問、什麼處去來。師曰、蹋山來。洞¶
山曰、阿那箇山堪住。曰、阿那箇山不堪住。洞¶
山曰、恁麼即國内總被闍梨占卻也。曰、不然。¶
洞山曰、恁麼即子得个入路。曰、無路。洞山曰、¶
<pb:DCS_T51n2076_0328a>¶
若無路、爭得與老僧相見。曰、若有路、即與和¶
尚隔生去也。洞山曰、此子已後千人萬人把¶
不住。師隨洞山渡水。洞山問、水深淺。曰、不濕。¶
洞山曰、麁人。曰、請師道。洞山曰、不乾。洞山謂¶
師曰。昔南泉問講彌勒下生經僧曰。彌勒什¶
麼時下生。曰、見在天宮、當來下生。南泉曰、天¶
上無彌勒、地下無彌勒。師隨擧而問曰。只如¶
天上無彌勒、地下無彌勒。未審誰與安字。洞¶
山直得禪牀震動。乃曰、膺闍梨。師合醤次、洞¶
山問、作什麼。師曰、合醤。洞山曰、用多少鹽。曰、¶
旋入。洞山曰、作何滋味。師曰、得。洞山問、大闡¶
提人殺父害母。出佛身血、破和合僧。如是種¶
種、孝養何在。師曰、始得孝養。自爾洞山許之、¶
爲室中領袖。初止三峯、其化未廣。後開雲居¶
山、四衆臻萃。一日上堂、因擧古人云。地獄未¶
是苦。向此袈裟下不明大事、失卻最苦。師乃¶
謂衆曰。汝等既在這个行流。十分去九不較¶
多。也更著些力。便是上座不屈平生行脚。不¶
<pb:DCS_T51n2076_0328b>¶
孤負叢林。古人道、欲得保任此事、須向高高¶
山頂立。深深水底行、方有些子氣力。汝若大¶
事未辧、且須履踐玄途。問、如何是沙門所重。¶
師曰、心識不到處。問、佛與祖有何階級。師曰¶
倶是階級。問、如何是西來意。師曰、古路不逢¶
人。可觀上座問、的罷標指、請師速接。師曰、即¶
今作麼生。觀曰、道即不無莫領話好。師曰、何¶
必闍梨。問、如何是口訣。師曰、近前來向汝道。¶
僧近前曰、請師道。師曰、也知也知。師擲痒和¶
問衆、還會麼。衆曰、不會。師曰、趁雀兒也不會。¶
問、如何得不惱亂和尚。師曰、與我喚處徳來。¶
僧遂去喚來。師曰、與我閉卻門。問、馬祖出八¶
十八人善知識。未審和尚出多少人。師展手¶
示之。問、如何是向上人行履處。師曰、天下太¶
平。問、遊子歸家時如何。師曰、且喜歸來。曰、將¶
何奉獻。師曰、朝打三千暮打八百。師謂衆曰。¶
如好獵狗、只解尋得有蹤迹底。忽遇羚羊挂¶
角。莫道跡氣亦不識。僧問、羚羊挂角時如何。¶
<pb:DCS_T51n2076_0329a>¶
師曰、六六三十六。又曰、會麼。僧曰、不會。師曰、¶
不見道無蹤迹。(有僧擧似趙州。趙州云、雲居師兄猶在。僧乃問、羚羊挂角¶
時如何。趙州云、六六三十六。)衆僧夜參。侍者持燈來、見影¶
在壁上。有僧便問、兩箇相似時如何。師曰、一¶
个是影。問、學人擬欲歸郷時如何。師曰、只這¶
是。新羅僧問。佛陀波利見文殊爲什麼卻迴¶
去。師曰、只爲不將來、所以卻迴去。師謂衆曰。¶
學佛法底人如斬釘截鐵始得。時一僧出曰、¶
便請和尚釘鐵。師曰、口裏底是什麼。僧問、承¶
教有言。是人先世罪業應墮惡道。以今世人¶
輕賎、此意如何。師曰、動即應墮惡道、靜即爲¶
人輕賎。(崇壽稠答云。心外有法、應墮惡道。守住自己、爲人輕賎。)僧問、香¶
積之飯什麼人得喫。師曰、須知得喫底人。入¶
口也須挑出。有一僧在房内念經。師隔窓問、¶
闍梨念者是什麼經。對曰、維摩經。師曰、不問¶
維摩經、念者是什麼經。其僧從此得入。問、孤¶
迥且巍巍時如何。師曰、孤迥且巍巍。僧曰、不¶
會。師曰、面前案山子也不會。新羅僧問。是什¶
<pb:DCS_T51n2076_0329b>¶
麼得恁麼難道。師曰、有什麼難道。曰、便請和¶
尚道。師曰、新羅新羅。問、明眼人爲什麼黒如¶
漆。師曰、何怪。荊南節度使成汭。遣大將入山¶
送供。問曰、世尊有密語迦葉不覆藏。如何是¶
世尊密語。師召曰、尚書。其人應諾。師曰、會麼。¶
曰、不會。師曰、汝若不會世尊有密語。汝若會、迦¶
葉不覆藏。僧問、才生爲什麼不知有。師曰、不¶
同生。曰、未生時如何。師曰、不曾滅。曰、未生時¶
在什麼處。師曰、有處不收。曰、什麼人受滅。師¶
曰、是滅不得者。師謂衆曰。汝等師僧家、發言¶
吐氣、須有來由。凡問事、須識好惡尊卑良賎。¶
信口無益。傍家到處覓相似語。所以尋常向¶
兄弟道。莫怪不相似、恐同學太多去。第一莫¶
將來不相似。八十老人出場屋、不是小兒戲。¶
一言參差、千里萬里、難爲收攝。直至敲骨打¶
髓、須有來由。言語如鉗夾鉤鎖。相續不斷始¶
得。頭頭上具、物物上新。可不是精得妙底事。¶
道汝知有底人終不取次。十度擬發言、九度¶
<pb:DCS_T51n2076_0330a>¶
卻休去。爲什麼如此。恐怕無利益體得底人。¶
心如臘月扇、口邊直得醭出。不是汝彊爲。任¶
運如此。欲得恁麼事、須是恁麼人。既是恁麼¶
人、何愁恁麼事。學佛邊事、是錯用心。假饒解¶
千經萬論講得天華落石點頭。亦不干自己¶
事。況乎其餘、有何用處。若將有限心識作無¶
限中用。如將方木逗圓孔、多少差訛。設使攅¶
花簇錦。事事及得及盡一切事。亦只喚作了¶
事人無過人。終不喚作尊貴。將知尊貴邊著¶
得什麼物。不見從門入者非寳。棒上不成龍、¶
知麼。師如是三十年開發玄犍。徒衆常及千¶
五百之數。南昌周氏尤所欽風。唐天復元年¶
秋示微疾。十二月二十八日。爲大衆開最後¶
方便。敍出世始卒之意。衆皆愴然。越明年正¶
月三日跏趺長往。今本山影堂存焉。敕謚弘¶
覺大師、塔曰圓寂。¶
撫州曹山本寂禪師
撫州曹山本寂禪師。泉州莆田人也。姓黄氏。¶
少慕儒學、年十九出家。入福州福唐縣靈石¶
<pb:DCS_T51n2076_0330b>¶
山。二十五登戒。唐咸通初禪宗興盛。會洞山¶
价禪師坐道場、往來請益。洞山問、闍梨名什¶
麼。對曰、本寂。曰、向上更道。師曰、不道。曰、爲什¶
麼不道。師曰、不名本寂。洞山深器之。師自此¶
入室、密印所解。盤桓數載、乃辭洞山。洞山問、¶
什麼處去。曰、不變異處去。洞山云不變異豈¶
有去耶。師曰、去亦不變異。遂辭去隨縁放曠。¶
初受請、止于撫州曹山。後居荷玉山。二處法¶
席學者雲集。問、不與萬法爲侶者是什麼人。¶
師曰、汝道洪州裏許多人什麼處去也。問眉¶
與目還相識也無。師曰、不相識。曰、爲什麼不¶
相識。師曰、爲同在一處。曰恁麼即不分也。師¶
曰、眉且不是目。曰、如何是目。師曰、端的去。曰、¶
如何是眉。師曰、曹山卻疑。曰、和尚爲什麼卻¶
疑。師曰、若不疑即端的去也。問、於相何眞。師¶
曰、即相即眞。曰、當何顯示。師提起托子。問、幻¶
本何眞。師曰、幻本元眞。(法眼別云、幻本不眞。)曰、當幻何¶
顯。師曰、即幻即顯。(法眼別云、幻即無當。)曰、恁麼即始終¶
<pb:DCS_T51n2076_0331a>¶
不離於幻也。師曰、覓幻相不可得。問、如何是¶
常在底人。師曰、恰遇曹山暫出。曰、如何是常¶
不在底人。師曰、難得。僧清鋭問、某甲孤貧、乞¶
師拯濟。師曰、鋭闍梨近前來。鋭近前。師曰、泉¶
州白家酒三盞猶道未沾脣。(玄覺云、什麼處是與他酒喫。)¶
問、擬豈不是類。師曰、直是不擬亦是類。曰、如¶
何是異。師曰、莫不識痛痒。鏡清問、清虚之理、¶
畢竟無身時如何。師曰、理即如此、事作麼生。¶
曰、如理如事。師曰、謾曹山一人即得、爭奈諸¶
聖眼何。曰、若無諸聖眼、爭鑒得箇不恁麼。師¶
曰、官不容針、私通車馬。雲門問、不改易底人¶
來、師還接否。師曰、曹山無恁麼閑功夫。人問、¶
古人云人人盡有弟子在塵蒙還有也無。師¶
曰、過手來。乃點指曰、一二三四五足。問、魯祖¶
面壁用表何事。師以手掩耳。問、承古有言。未¶
有一人倒地不因地而起。如何是倒。師曰、肯¶
即是。曰、如何是起。師曰、起也。問、承教有言。大¶
海不宿死屍、如何是海。師曰、包含萬有。曰、爲¶
<pb:DCS_T51n2076_0331b>¶
什麼不宿死屍。師曰、絶氣者不著。曰、既是包¶
含萬有。爲什麼絶氣者不著。師曰、萬有非其¶
功、絶氣有其徳。曰、向上還有事也無。師曰、道¶
有道無即得。爭奈龍王按劍何。問、具何知解¶
善能對衆問難。師曰、不呈句。曰、問難箇什麼。¶
師曰、刀斧斫不入。曰、能恁麼問難。還更有不¶
肯者也無。師曰、有。曰、是什麼人。師曰、曹山。問、¶
無言如何顯。師曰、莫向這裏顯。曰、向什麼處¶
顯。師曰、昨夜三更床頭失卻三文錢。問、日未¶
出時如何。師曰、曹山也曾恁麼來。曰、日出後¶
如何。師曰、猶較曹山半月糧。師問僧、作什麼。¶
曰、掃地。師曰、佛前掃、佛後掃。曰、前後一時掃。¶
師曰、與曹山過靸鞋來。師問彊徳上座曰。菩¶
薩在定、聞香象渡河。出什麼經。曰、出涅槃經。¶
師曰、定前聞定後聞。曰、和尚流也。師曰、道也¶
太殺道、始道得一半。曰、和尚如何。師曰、灘下¶
接取。問、學人十二時中如何保任。師曰、如經¶
蠱毒之郷、水不得霑著一滴。問、如何是法身¶
<pb:DCS_T51n2076_0332a>¶
主。師曰、謂秦無人。曰、這箇莫便是否。師曰、斬。¶
問、親近什麼道伴即得常聞於未聞。師曰、同¶
共一被蓋。曰、此猶是和尚得聞。如何是常聞¶
於未聞。師曰、不同於木石。曰、何者在先、何者¶
在後。師曰、不見道常聞於未聞。問、國内按劍¶
者是誰。師曰、曹山。(法燈別云、汝不是恁麼人。)曰、擬殺何人。¶
師曰、但有一切總殺。曰、忽遇本父母作麼生。¶
師曰、揀什麼。曰、爭奈自己何。師曰、誰奈我何。¶
曰、爲什麼不殺。師曰、勿下手處。問、一牛飮水¶
五馬不嘶時如何。師曰、曹山解忌口。又別云、¶
曹山老漢。問、常在生死海中沈沒者是什麼¶
人。師曰、第二月。曰、還求出離也無。師曰、也求¶
出離、只是無路。曰、出離什麼人接得伊。師曰、¶
檐鐵枷者。僧擧、藥山問僧、年多少。僧曰七十¶
二。藥山曰、是年七十二麼。曰、是。藥山便打。此¶
意如何。師曰、前箭猶似可、後箭射人深。僧曰、¶
如何免得棒。師曰、正敕既行、諸侯避道。(東禪齊云。¶
曹山是明藥山意。自出手爲復別有道理。還斷得麼。只如這僧擧問曹山。伊還有會處麼。¶
<pb:DCS_T51n2076_0332b>¶
忽尓問上座年多少。別作麼生祇對。)問、如何是佛法大意。曰、填¶
溝塞壑。問、如何是師子。師曰、衆獸近不得。曰、¶
如何是師子兒。師曰、能呑父母。曰、既是衆獸¶
近不得。爲什麼被兒呑。師曰、子若哮吼、祖父¶
母倶盡。曰、只如祖父母還盡也無。師曰、亦盡。¶
曰、盡後如何。師曰、全身歸父。曰、前來爲什麼¶
道祖父亦盡。師曰、不見道、王子能成一國事。¶
枯木上更採些子華。問、纔有是非紛然失心¶
時如何。師曰、斬斬。僧擧、有人問香嚴、如何是¶
道。答曰、枯木裏龍吟。學云、不會。曰、髑髏裏眼¶
睛。後問石霜、如何是枯木裏龍吟。石霜云、猶¶
帶喜在。又問、如何是髑髏裏眼睛。石霜云、猶¶
帶識在。師因而頌曰。枯木龍吟眞見道。髑¶
髏無識眼初明。喜識盡時消不盡。當人那辨¶
濁中清。其僧復問師。如何是枯木裏龍吟。¶
師曰、血脉不斷。曰、如何是髑髏裏眼睛。師曰、¶
乾不盡。曰、未審還有得聞者無。師曰、盡大地¶
未有一箇不聞。曰、未審龍吟是何章句。師曰、¶
<pb:DCS_T51n2076_0333a>¶
也不知是何章句、聞者皆喪。師如是啓發上¶
機。曾無軌轍可尋。及受洞山五位銓量。特爲¶
叢林標準。時洪州鍾氏屡請不起。但冩大梅¶
和尚山居頌一首答之。天復辛酉季夏夜。師¶
問知事僧、今是何日月。對曰、六月十五日。師¶
曰、曹山一生行脚。到處只管九十日爲一夏。¶
至明日辰時告寂。壽六十有二、臘三十有七。¶
門人奉眞骨樹塔。敕謚元證大師、塔曰福圓。¶
洞山道全禪師。(第二世住、亦云中洞山。)
洞山道全禪師。(第二世住、亦云中洞山。)。初問洞山价和¶
尚。如何是出離之要。洞山曰、闍梨足下煙生。¶
師當下契悟、更不他遊。(雲居膺進語云。終不敢辜負和尚足下煙¶
生。洞山云、歩歩玄者即是功到。)曁价和尚圓寂、衆請踵迹住¶
持。海衆悦服、玄風不墜。僧問、佛入王宮豈不¶
是大聖再來。師曰、護明不下生。僧曰、既是大¶
聖再來、何更六年苦行。師曰、幻人呈幻事。曰、¶
非幻者如何。師曰、王宮覓不得。問、清淨行者¶
不入涅槃。破戒比丘不入地獄如何。師曰、度¶
盡無遺影、還他越涅槃。問、極目千里是什麼¶
<pb:DCS_T51n2076_0333b>¶
風範。師曰、是闍梨風範。曰、未審和尚風範如¶
何。師曰、不布婆娑眼。湖南龍牙山居遁禪師
湖南龍牙山居遁禪¶
師。撫州南城人也、姓郭氏。年十四於吉州滿¶
田寺出家。後往嵩嶽受戒。乃杖錫遊諸禪會。¶
因參翠微和尚。問曰、學人自到和尚法席一¶
箇餘月。毎日和尚上堂。不蒙一法示誨、意在¶
於何。翠微曰、嫌什麼。(有僧擧前語問洞山。洞山云、闍梨爭怪得老僧。¶
法眼別云、祖師來也。東禪齊云。此三人尊宿語還有親踈也無。若有、阿那个親。若無親踈、¶
眼在什麼處。)又謁徳山問曰。遠聞徳山一句佛法。¶
及乎到來、未曾見和尚説一句佛法。徳山曰、¶
嫌什麼。師不肯、乃造洞山、如前問之。洞山曰、¶
爭怪得老僧。師復擧徳山頭落語、因自省過。¶
遂止于洞山、隨衆參請。一日問、如何是祖師¶
意。洞山曰、待洞水泝流、即向汝道。師¶
從此始悟厥旨。復摳衣八稔。受湖南馬氏請。¶
住龍牙山妙濟禪苑。號證空大師。有徒五百¶
餘衆、法無虚席。上堂示衆曰。夫參學人須透¶
過祖佛始得。新豐和尚云。祖教佛教似生怨¶
<pb:DCS_T51n2076_0334a>¶
家始有學分。若透祖佛不得、即被祖佛謾去。¶
時有僧問。祖佛還有謾人之心也無。師曰、汝¶
道江湖還有礙人之心也無。又曰、江湖雖無¶
礙人之心、爲時人過不得。江湖成礙人去、不¶
得道江湖不礙人。祖佛雖無謾人之心。爲時¶
人透不得、祖佛成謾人去。不得道祖佛不謾¶
人。若透得祖佛過、此人過卻祖佛。也始是體¶
得祖佛意。方與向上古人同。如未透得、但學¶
佛學祖。則萬劫無有得期。又問、如何得不被¶
祖佛謾去。師曰、則須自悟去。師在翠微時問、¶
如何是祖師意。翠微曰、與我將禪板來。師遂¶
過禪板。翠微接得便打。師曰、打即任和尚打、¶
且無祖師意。又問臨濟、如何是祖師意。臨濟¶
曰、與我將蒲團來。師乃過蒲團。臨濟接得便¶
打。師曰、打即任和尚打、且無祖師意。後有僧¶
問。和尚行脚時、問二尊宿祖師意。未審二尊¶
宿道眼明也未。師曰、明即明也、要且無祖師¶
意。(東禪齊云。衆中道佛法即有、只是無祖師意。若恁麼會有何交渉。別作麼生會無祖¶
<pb:DCS_T51n2076_0334b>¶
師意底道理。)問、如何是道。師曰、無異人心是。又曰、¶
若人體得道無異人心始是道人。若是言説、¶
則勿交渉。道者汝知打底道人否。十二時中、¶
除卻著衣喫飯。無絲髮異於人心、無誑人心。¶
此箇始是道人。若道我得我會、則勿交渉。大¶
不容易。問、如何是祖師西來意。師曰、待石烏¶
龜解語即向汝道。曰、石烏龜語也。師曰、向汝¶
道什麼。問、古人得箇什麼便休去。師曰、如賊¶
入空室。問、無邊身菩薩爲什麼不見如來頂¶
相。師曰、汝道如來還有頂相麼。問、大庾嶺頭¶
提不起時如何。師曰、六祖爲什麼將得去。問、¶
二鼠侵藤時如何。師曰、須有隱身處始得。曰、¶
如何是隱身處。師曰、還見儂家麼。問、維摩掌¶
擎世界。未審維摩向什麼處立。師曰、道者汝¶
道維摩掌擎世界。問、知有底人還有生死也¶
無。師曰、恰似道者未悟時。問、如何是西來意。¶
師曰、此一問最苦。(報慈云、此一問最好。)問、祖意與教意¶
同別。師曰、祖師在後來。問、祖師是無事沙門。¶
<pb:DCS_T51n2076_0335a>¶
師曰、若是沙門、不得無事。曰、爲什麼不得無¶
事。師曰、覓一箇難得。問、蟾蜍無返照之光。玉¶
兎無伴月之意時如何。師曰、尭舜之君猶有¶
化在。(東禪齊云。是什麼是問訊與上座。十二中是什麼時節。)問、如何得¶
此身安去。師曰、不被別身謾始得。(法眼別云、誰惱亂汝。)¶
師唐龍徳三年癸未八月。示有微疾。九月十¶
三日夜半。大星隕于方丈前、詰旦端坐而逝。¶
壽八十有九。京兆華嚴寺休靜禪師
京兆華嚴寺休靜禪師。師曾¶
在樂普作維那。白槌普請曰。上間般柴、下間¶
鋤地。時第一座問、聖僧作麼生。師曰、當堂不¶
正坐、不赴兩頭機。師在洞山時問曰。學人未¶
見理路、未免情識。洞山曰、汝還見理路也無。¶
曰、見無理路。洞山曰、什麼處得情識來。曰、學¶
人實問。洞山曰、恁麼須向萬里無寸草處立。¶
曰、無寸草處、還許立也無。洞山曰、直須恁麼¶
去。般柴次洞山把住柴問。狹路相逢時作麼¶
生。曰、反仄何幸。洞山曰、汝記吾言。汝向南住、¶
有一千人。若向北住、即三二百而已。師初住¶
<pb:DCS_T51n2076_0335b>¶
福州東山之華嚴。未幾屬後唐莊宗皇帝徴¶
入輦下大闡玄風。其徒果三百矣。問、祖意與¶
教意同別。師曰、探盡龍宮藏、衆義不能詮。問、¶
大悟底人爲什麼卻迷。師曰、破鏡不重照、落¶
花難上枝。問、大軍設天王齋求勝。賊軍亦設¶
天王齋求勝。未審天王赴阿誰願。師曰、天垂¶
雨露、不揀榮枯。一日車駕入寺燒香。帝問曰、¶
這箇是什麼神。師對曰、護法善神。帝曰、沙汰¶
時什麼處去來。師曰、天垂雨露、不爲榮枯。師¶
後遊河朔、於平陽示滅。茶毘獲舍利、建四浮¶
圖。一晉州、二房州。三終南山逍遥園、四終南¶
山華嚴寺。敕謚寳智大師無爲之塔。¶
京兆蜆子和尚
京兆蜆子和尚、不知何許人也。事迹頗異、居¶
無定所。自印心於洞山、混俗於閩川。不畜道¶
具、不循律儀。常日沿江岸採掇蝦蜆以充腹。¶
暮即臥東山白馬廟紙錢中。居民目爲蜆子¶
和尚。華嚴靜師聞之、欲決眞假。先濳入紙錢¶
中。深夜師歸、靜把住問曰。如何是祖師西來¶
<pb:DCS_T51n2076_0336a>¶
意。師遽答曰、神前酒臺盤。靜奇之懺謝而退。¶
後靜師化行京都、師亦至焉。竟不聚徒演法、¶
惟佯狂而已。筠州九峯普滿大師
筠州九峯普滿大師。問僧、離¶
什麼處。曰、閩中。師曰、遠渉不易。曰、不難動歩¶
便到。師曰、有不動歩者麼。僧曰、有。師曰、爭得¶
到此間。僧無對。師曰、賺殺人。問、如何是和尚¶
家風。師曰、即今是什麼。曰、學人不會。師曰、十¶
字路上馬藺花。台州幽棲道幽禪師
台州幽棲道幽禪師。鏡清¶
問、如何是少父。師曰、無標的。曰、無標的以爲¶
少父耶。師曰、有什麼過。曰、只如少父作麼生。¶
師曰、道者是什麼心行。問、如何是佛。師曰、汝¶
不信是衆生。曰、學人大信。師曰、若作勝解、即¶
受群邪。師將示滅、有僧問曰。和尚百年後向¶
什麼處去。師曰、調然調然。言訖坐亡。¶
後洞山師虔禪師。(第三世住也。亦號青林和尚。)
後洞山師虔禪師。(第三世住也。亦號青林和尚。)初自夾山¶
來參先洞山价和尚。問曰、近離什麼處。師曰、¶
武陵。曰、武陵法道何似此間。師曰、胡地冬抽¶
笋。价曰、別甑炊香飯、供養於此人。師乃出去。¶
<pb:DCS_T51n2076_0336b>¶
洞山曰、此子向後走殺天下人在。師在洞山¶
栽松。有劉翁者、從師求偈。師作偈曰。¶
長長三尺餘、鬱鬱覆荒草。不知何代人、得見¶
此松老。劉翁得偈、呈于洞山。洞山曰、賀翁¶
翁喜、只此人是第三世也。師先住隨州土門¶
小青林蘭若。後果迴洞山接踵。凡有新到僧。¶
先令般柴三轉、然後參堂。有一僧不肯問曰。¶
三轉内即不問、三轉外如何。師曰、鐵輪天子¶
寰中旨。僧無對。師便打令去。僧問、昔年疾苦¶
又中毒、請師醫。師曰、金鎞撥破腦、頂上潅醍¶
醐。曰、恁麼即謝師醫。師便打。問、久負不逢時¶
如何。師曰、古皇尺一寸。問、請師答話。師曰、修¶
羅掌於日月。師上堂謂衆曰。祖師宗旨、今日¶
施行。法令已彰、復有何事。時有僧問。正法眼¶
藏祖祖同印。未審和尚傳付何人。師曰、靈苗¶
生有地、大悟不存師。問、如何是道。師曰、迴牛¶
尋遠澗。曰、如何是道中人。師曰、擁雪首揚眉。¶
問、千差路別、如何頓曉。師曰、足下背驪珠、空¶
<pb:DCS_T51n2076_0337a>¶
怨長天月。洛京白馬遁儒禪師
洛京白馬遁儒禪師。問、如何是¶
衲僧本分事。師曰、十道不通風、唖子傳遠信。¶
曰、傳什麼信。師乃合掌頂戴。問、如何是密室¶
中人。師曰、纔生不可得不貴未生時。曰、是箇¶
什麼不貴未生時。師曰、是汝阿爺。問、三千里¶
外嚮白馬。及乎到來爲什麼不見。師曰、是汝¶
不見干老僧什麼事。曰、請和尚指示。師曰、指¶
即勿交渉。問、如何是學人本分事。師曰、昨夜¶
三更日正午。問、如何是法身向上事。師曰、井¶
底蝦蟇呑卻月。(僧問黄龍。如何是井底蝦蟇呑卻月。黄龍云、不奈何。僧云、¶
恁麼即呑卻去也。黄龍云、一任呑。僧云、呑後如何。黄龍云、好蝦蟇。)問、如何是¶
學人急切處。師曰、俊鳥猶嫌鈍、瞥然早已遲。¶
問、如何是西來意。師曰、點額猢猻探月波。¶
越州乾峯和尚、(或云瑞峯。)
越州乾峯和尚、(或云瑞峯。)問僧、什麼處來。曰、天台。¶
師曰、見説石橋作兩段是否。曰、和尚什麼處¶
得這消息來。師曰、將謂華頂峯前客。元來平¶
田莊裏人。問、如何得出三界。師曰、喚院主來¶
趁出這僧著。師問衆僧、輪迴六趣具什麼眼。¶
<pb:DCS_T51n2076_0337b>¶
衆無對。問、如何是超佛越祖之談。師曰、老僧¶
問汝。曰、和尚且置。師曰、老僧一問尚自不會。¶
問什麼超佛越祖之談。吉州禾山和尚
吉州禾山和尚。僧¶
問、學人欲申一問、師還答否。師曰、禾山答汝¶
了也。問、如何是西來意。師曰、禾山大頂。問、如¶
何是和尚家風。師曰、滿目青山起白雲。¶
明州天童山咸啓禪師。(先住蘇州寳華山。)
明州天童山咸啓禪師。(先住蘇州寳華山。)僧問、如何¶
是本無物。師曰、石潤無含玉、鑛異自生金。伏¶
龍山和尚來。師問、什麼處來。曰、伏龍來。師曰、¶
還伏得龍麼。曰、不曾伏這畜生。師曰、喫茶去。¶
簡大徳問。學人卓卓上來請師的的。師曰、我¶
這裏一屙便了。有什麼卓卓的的。曰、和尚恁¶
麼對話。更買草鞋行脚好。師曰、近前來。簡近¶
前。師曰、只如老僧恁麼對、過在什麼處。簡無¶
對。師便打。潭州寳蓋山和尚
潭州寳蓋山和尚。僧問、一間¶
無漏舍、合是何人居。師曰、無名不挂體。曰、還有¶
位也無。師曰、不處。問、如何是寳蓋。師曰、不從¶
人天得。曰、如何是寳蓋中人。師曰、不與時人¶
<pb:DCS_T51n2076_0338a>¶
知。僧曰、佛來時如何。師曰、覓他路不得。問、切¶
切時爲什麼不立人。師曰、歸亦蹋不著。曰、恁¶
麼時如何成立。師曰、不與時人知。問、世界壞¶
時此箇何處去。師曰、千聖尋不得。曰、時人如¶
何歸向。師曰、直須似去。曰、還有的也無。師曰、¶
不立標則。益州北院通禪師
益州北院通禪師。在夾山時、一¶
日夾山上堂曰。坐斷主人公、不落第二見。師¶
出曰、須知有一人不合伴。夾山曰、猶是第二¶
見。師乃掀倒禪牀曰。夾山老兄作麼生。師曰、¶
待某甲舌頭爛、即向和尚道。異日師又問夾¶
山曰。目前無法意在目前。不是目前法非耳¶
目之所到。豈不是和尚語。夾山曰、是。師乃掀¶
倒禪牀、叉手立地。夾山起來打一拄杖。師便¶
下去。(法眼云、是他掀倒禪牀、何不便去。須待夾山打一棒了去。意在什麼處。)師¶
在洞山、隨衆參請、未契旨。遂辭洞山、擬入嶺¶
去。洞山曰、善爲飛猿嶺峻好看。師沈吟良久。¶
洞山曰、通闍梨。師應諾。洞山曰、何不入嶺去。¶
師因此省悟、更不入嶺。師事於洞山。(時號钁頭通。)¶
<pb:DCS_T51n2076_0338b>¶
住後上堂示衆曰。諸上座有什麼事出來論¶
量取。若是上上根機、不假如斯。若是中下之¶
流。直須團削門戸索索地莫教入泥水。第一¶
速疾省事、應須無心。若不無心。擧得千般萬¶
般、只成知解。與衲僧門下有什麼交渉。僧問、¶
如何是無心。師曰、不管繋。問、二龍爭珠、誰是¶
得者。師曰、得即失。曰、不失如何。師曰、還我珠¶
來。問、如何是清淨法身。師曰、無點汚。問、轉不¶
得時如何。師曰、功不到。問、如何是大富貴底¶
人。師曰、如輪王寳藏。曰、如何是赤窮底人。師¶
曰、如酒店腰帶。問、水灑不著時如何。師曰、乾¶
剥剥地。問一槌便成時如何。師曰、不是偶然。¶
示滅後、敕謚證眞大師。高安白水本仁禪師
高安白水本仁禪¶
師自洞山受記。唐天復中遷止洪井高安白¶
水院。衆盈三百、玄言流播。因設洞山忌齋有¶
僧問。供養先師、先師還來也無。師曰、更下一¶
分供養著。洪州西山衆行者來禮拜問曰。今¶
日不爲別事、乞師指示。師曰、汝諸人求指示¶
<pb:DCS_T51n2076_0339a>¶
耶。對曰、是。師曰、教我委付阿誰。鏡清行脚到、¶
師謂之曰、時寒道者。清曰、不敢。師曰、還有臥¶
單得蓋否。曰、設有亦無展底功夫。師曰、直饒¶
道者滴水滴凍亦不干他事。曰、滴水氷生、事¶
不相渉。師曰、是。曰、此人意作麼生。師曰、此人¶
不落意。曰、不落意此人那。師曰、高山頂上無¶
可與道者啗啄。問、如何是西來意。師曰、還見¶
庭前杉榝樹否。曰、恁麼即和尚今日因學人¶
致得是非。師曰、多口座主。皎然去後、師知是¶
雪峯禪客、乃曰。盜法之人終不成器。(皎然後住¶
長生山。有僧問、從上宗乘如何擧唱。然曰、不可爲闍梨一人荒卻長生山也。玄沙聞之曰。¶
然¶
師兄佛法即大行。受記之縁亦就矣。厥後衆縁不備。果如仁和尚所記。)僧問、如¶
何是不遷義。師曰、落花隨流水、明月上孤岑。¶
師將順世、四衆倶集、營齋聲鍾。焚香白衆曰、¶
香煙絶處、是吾涅槃時也。言訖跏趺而坐。息¶
隨煙滅。撫州踈山光仁禪師
撫州踈山光仁禪師。身相短陋、精¶
辯冠衆。洞山門下時有齧鏃之機。激揚玄奧、¶
<pb:DCS_T51n2076_0339b>¶
咸以仁爲能詮量者。諸方三昧可以詢乎矬¶
師叔。僧問、如何是諸佛師。師曰、何不問踈山¶
老漢。僧無對。師手握木蛇。有僧問、手中是什¶
麼。師提起曰、曹家女。問、如何是和尚家風。師¶
曰、尺五頭巾。曰、如何是尺五頭巾。師曰、圓中¶
取不得。師擧香嚴語問鏡清。肯重不得全、怤¶
道者作麼生會。怤曰、全歸肯重。師曰、不得全¶
肯者作麼生。怤曰、箇中無肯路。師曰、始愜病¶
僧意。因鼓山擧威音王佛師。師乃問、作麼生¶
是威音王佛師。鼓山曰、莫無慚愧好。師曰、闍¶
梨恁麼道即得。若約病僧即不然。曰、作麼生¶
是威音王佛師。師曰、不坐無貴位。洞山(第四世)¶
問、如何是一句。師曰、不道。曰、爲什麼不道。師¶
曰、少時輩。問、恁麼時如何。師曰、將軍不上便¶
橋。金牙徒勞拈筈。問、如何是直指。師曰、珠中¶
有水君不信。擬向天邊問太陽。冬至夜上堂。¶
有僧問、如何是冬來意。師曰、京中出大黄。問、¶
和尚百年後向什麼處去。師曰、背底芒叢、四¶
脚指天。師遷化時有偈曰。我路碧空外、白¶
<pb:DCS_T51n2076_0340a>¶
雲無處閑。世有無根樹、黄葉風送還。偈終¶
而逝。又著四大等頌略華嚴長者論。流傳於¶
世。澧州欽山文邃禪師
澧州欽山文邃禪師。福州人也。少依杭¶
州大慈山寰中禪師受業。時巖頭雪峯在衆、¶
覩師吐論。知是法器、相率遊方。二士縁契徳¶
山、各承印記。師雖屡激揚、而終然凝滯。一日¶
問徳山曰。天皇也恁麼道、龍潭也恁麼道。未¶
審徳山作麼生道。徳山曰、汝試擧天皇龍潭¶
道底來。師方欲進語。徳山以拄杖打舁入涅¶
槃堂。師曰、是即是、打我太殺。(法眼別云、是即是、錯打我。更有¶
語句如徳山巖頭章出焉。)師後於洞山言下發解。乃爲洞山¶
之嗣。年二十七止于欽山。對大衆前自省過。¶
擧初參洞山時。洞山問、什麼處來。師曰、大慈¶
來。曰、還見大慈麼。師曰、見。曰、色前見、色後見。¶
師曰、非前後見。洞山默置。師乃曰、離師太早、¶
不盡師意。問、如何是祖師西來意。師曰、梁公¶
曲尺、誌公剪刀。問、一切諸佛法皆從此經出。¶
如何是此經。師曰、常轉。曰、未審經中説什麼。¶
<pb:DCS_T51n2076_0340b>¶
師曰、有疑請問。問、如何是和尚家風。師曰、錦¶
帳銀香嚢、風吹滿路香。有僧冩師眞呈。師問、¶
還似我也無。僧無對。師自代曰、衆僧看取。一¶
日師入浴院、見僧蹋水輪。僧見師乃下不審。¶
師曰、幸自碌碌地轉、何須卻恁麼。僧云、不恁¶
麼又爭得。師曰、若恁麼、欽山眼堪作什麼也。¶
僧云、作麼生是師眼。師乃以手作撥眉勢。僧¶
云、和尚又得恁麼。師曰、是是、爲我恁麼、便不¶
得恁麼。僧無對。師曰、索戰無功、一場氣悶。良¶
久乃問僧云、會麼。僧云、不會。師云、欽山爲汝¶
擔一半。師與雪峯巖頭因過江西。到一茶店¶
内喫茶次、師曰。不會轉身通氣者今日不得¶
茶喫。巖頭云、若恁麼、我定不得茶喫也。雪峯¶
云、某甲亦然。師曰、兩箇老漢倶不識語在。巖¶
頭云、什麼處去也。師曰、布袋裏老鵶雖活如¶
死。巖頭云、退後著、退後著。師曰、豁兄且置、存¶
公作麼生。雪峯以手畫箇圓相。師曰、不得不¶
問。巖頭呵呵云、太遠生。師曰、有口不得喫茶¶
<pb:DCS_T51n2076_0341a>¶
人多。巖頭雪峯倶無語。有良禪客參次。纔禮¶
拜後便問云。一箭射三關時如何。師曰、放出¶
關中主看。良云、恁麼即知過必改去也。師云、¶
更待何時。良云、好隻箭放不著所在。便出去。¶
師曰、擬射三關且從、試爲欽山發箭。良近前¶
良久而退。師乃打良七拄杖。良乃出去。師曰、¶
且聽、箇亂統漢心内疑三十年。有人擧似同¶
安和尚。安云、良公雖發箭、要且未中的。其僧¶
便問同安云。未審如何得中的去。安云、關中¶
主是什麼人。其僧卻迴擧向師。師曰、良公若¶
解恁麼。也免得欽山口也。然雖此同安不¶
是好心。亦須看始得。僧參、師竪起拳頭云。若¶
開成掌、即五指參差。如今爲拳、必無高下。汝¶
道、欽山通商量不通商量。其僧近前卻竪拳¶
而已。師曰、便恁麼、只是箇無開合漢。僧云、未¶
審和尚如何接人。師曰、我若接人、共汝一般¶
去也。僧云、特參於師、也須吐露宗風。師曰、汝¶
若特來、我須吐露。僧云、便請。師乃打之。其僧¶
<pb:DCS_T51n2076_0341b>¶
無語。師曰、守株待兎、枉用心神。¶
前巖頭全豁禪師法嗣。(行思禪師第六世。)¶
台州瑞巖師彦禪師
台州瑞巖師彦禪師。閩越人也、姓許氏。自幼¶
披緇、秉戒無缺。初禮巖頭。致問曰、如何是本¶
常理。巖頭曰、動也。曰、動時如何。巖頭曰、不是¶
本常理。師沈思良久。巖頭曰、肯即未脱根塵。¶
不肯即永沈生死。師遂領悟、身心皎如。巖頭¶
頻召與語、徴醻無忒。師復謁夾山會和尚。會¶
問、什麼處來。曰、臥龍來。會曰、來時龍還起未。¶
師乃顧視之。會曰、灸瘡上更著艾燋。曰、和尚¶
又苦如此作什麼。會便休。師尋抵丹丘、終日¶
如愚。四衆欽慕、請住瑞巖。統衆嚴整、江表稱¶
之。僧問、頭上寳蓋現。足下雲生時如何。師曰、¶
披枷帶鎖漢。曰、頭上無寳蓋。足下無雲生時¶
如何。師曰、猶有扭在。曰、畢竟如何。師曰、齋後¶
困。鏡清問、天不能覆地不能載、豈不是。師曰、¶
若是、即被覆載。清曰、若不是、瑞巖幾遭也。師¶
自稱曰、師彦。問、如何是佛。師曰、石牛。曰、如何¶
<pb:DCS_T51n2076_0342a>¶
是法。師曰、石牛兒。曰、恁麼即不同也。師曰、合¶
不得。曰、爲什麼合不得。師曰、無同可同、合什¶
麼。問、作麼生商量即得不落階級。師曰、排不¶
出。曰、爲什麼排不出。師曰、他從前無階級。曰、¶
未審居何位次。師曰、不坐普光殿。曰、還理化¶
也無。師曰、名聞三界重。何處不歸朝。一日有¶
村媼來作禮。師曰、汝疾歸去、救取數千物命。¶
媼●忙至舍。乃見兒婦提竹器拾田螺歸。媼¶
接取放諸水濱。師之異迹頗多。存諸別録。¶
懷州玄泉彦禪師
懷州玄泉彦禪師。僧問、如何是道中人。師曰、¶
日落投孤店。問、如何是佛。師曰、張家三箇兒。¶
曰、學人不會。師曰、孟仲季便不會。問、如何是¶
聲前一句。師曰、吽。曰、轉後如何。師曰、是什麼。¶
吉州靈巖慧宗禪師
吉州靈巖慧宗禪師。福州長谿人也。姓陳氏。¶
受業於龜山。僧問、如何是靈巖境。師曰、松桧¶
森森密密遮。曰、如何是境中人。師曰、夜夜有¶
猿啼。問、如何是學人自己本分事。師曰、抛卻¶
眞金、拾瓦礫作麼。師後住禾山而終。¶
<pb:DCS_T51n2076_0342b>¶
福州羅山道閑禪師
福州羅山道閑禪師。郡之長谿人也。姓陳氏。¶
出家於龜山年滿受具。遍歴諸方、甞謁石霜。¶
問、去住不寧時如何。石霜曰、直須盡卻。師不¶
愜意、乃參巖頭、問同前語。巖頭曰、從他去住、¶
管他作麼。師於是服膺。尋遊清涼山。閩師飮¶
其法味。請居羅山、號法寳大師。初上堂日。方¶
升座斂衣乃曰、珍重。少頃又曰、未識底近前¶
來。時有僧出禮拜。師抗聲曰、也大苦。僧起擬¶
伸問、師乃喝出。問、如何是奇特一句。師曰、道¶
什麼。問、佛放眉間白毫光照萬八千世界、如¶
何是光。師曰、高聲道。僧曰、照何世界。師乃喝¶
出。問、急急相投、請師一接。師曰、會麼。曰、不會。¶
師曰、箭過也。問、九女不携、誰是哀提者。師曰、¶
高聲問。僧擬再問。師曰、什麼處去也。問、如何¶
是宗門流布。師展足示之。問、當鋒事如何辨¶
明。師擧如意。僧曰、乞和尚垂慈。師曰、大遠也。¶
問、如何是最妙一句。師曰、披露識麼。僧擬進¶
語。師曰、話墮也。定慧上坐參。師問、什麼處來。¶
<pb:DCS_T51n2076_0343a>¶
曰、遠離西蜀、近發開元。又進前問、即今作麼¶
生。師曰、喫茶去。慧猶未退。師曰、秋氣稍暖去。¶
慧出法堂外歎曰。今日擬打羅山寨。弓折箭¶
盡也、休休。乃下參衆。明日師上堂。慧出問、豁¶
開戸牖、當軒者誰。師乃喝。慧無語。師又曰、毛¶
羽未備、且去。僧擧寒山詩、問師曰。百鳥㘅苦¶
華時如何。師曰、貞女室中吟。曰、千里作一息¶
時如何。師曰、送客遊庭外。曰、欲往蓬莱山時¶
如何。師曰、欹枕覰獼猴。曰、將此充糧食時如¶
何。師曰、古劍髑髏前。問、如何是百草頭上盡¶
是祖師意。師曰、刺破汝眼。問、聲前古毳爛、意¶
作麼生。師曰、倚著壁。問、前是萬丈洪崖、後是¶
虎狼師子。正當恁麼時如何。師曰、自在。問、三¶
界誰爲主。師曰、還解喫飯麼。師臨遷化、上堂¶
集衆、良久展左手。主事罔測、乃令東邊師僧¶
退後。又展右手、又令西邊師僧退後。師謂衆¶
曰。欲報佛恩、無過流通大教。歸去也歸去也、¶
珍重。言訖、莞尓而寂。福州香谿從範禪師
福州香谿從範禪師。¶
<pb:DCS_T51n2076_0343b>¶
僧到參、師曰、汝豈不是鼓山僧。對曰、是。師曰、¶
額上珠爲何不見。無對。僧辭、師門送、召曰、上¶
座。僧迴首。師曰、滿肚是禪。曰、和尚是什麼心¶
行。師大笑而已。師因僧披衲衣、示偈曰。¶
迦葉上名衣、披來須捷機。纔分招的箭、¶
密露不藏龜。福州羅源聖壽嚴和尚
福州羅源聖壽嚴和尚。有¶
僧自泉州迴來參。師補衲次、提起示之曰。山¶
僧一衲衣、展似衆人見。雲水請兩條、莫教露¶
針線快道。僧無對。師曰、如許多時、在彼作什¶
麼。前洪州感潭資國和尚法嗣。¶
安州白兆山竺乾院志圓
安州白兆山竺乾院志圓。號顯教大師。僧問、¶
諸佛心印什麼人傳得。師曰、達磨大師。曰、達¶
磨爭能傳得。師曰、汝道什麼人傳得。問、如何¶
是直截一路。師曰、截。問、如何是佛法大意。師¶
曰、苦。問、如何是道。師曰、普。問、如何是學人自¶
己。師曰、失。問、如何是得無山河大地去。師曰、¶
不起見。玄則問、如何是佛。師曰、丙丁童子來¶
求火。(則師後參法眼、方明厥旨。住金陵報恩院。)問、如何是畢鉢羅¶
<pb:DCS_T51n2076_0344a>¶
窟迦葉道場中人。師曰、釋迦牟尼佛。問、如何¶
是朱頂王菩薩。師曰、問那箇赤頭漢作麼。¶
前濠州思明和尚法嗣。¶
襄州鷲嶺善本禪師
襄州鷲嶺善本禪師。因入浴室有僧問。和¶
尚是離垢底人、爲什麼卻浴。師曰、定水湛然滿、¶
浴此無垢人。問、祖意教意是同是別。師曰、鷲¶
嶺峯上青草森天。鹿野苑中狐兎交横。¶
前潭州大光山居誨禪師法嗣。¶
潭州谷山有縁禪師
潭州谷山有縁禪師。僧問、伶俜之子如何歸¶
向。師曰、會人路不通。曰、恁麼即無奉重處也。¶
師曰、我道你鉢盂落地拈不起。問、一撥便轉¶
時如何。師曰、野馬走時鞭轡斷。石人撫掌笑¶
呵呵。潭州龍興和尚
潭州龍興和尚。僧問、一撥便轉時如¶
何。師曰、根不利。問、得坐披衣時如何。師曰、不¶
端嚴。曰、爲什麼不端嚴。師曰、不從證得。問、如¶
何是道中人。師曰、終日寂攅眉。¶
潭州伏龍山和尚
潭州伏龍山和尚、(第一世住。)僧問、撹長河爲酥酪。¶
變大地爲黄金時如何。師曰、臂長衫袖短。問、¶
<pb:DCS_T51n2076_0344b>¶
隨縁認果、如何是果。師曰、雪内牡丹花。問、如¶
何是祖師西來意。師曰、你得恁麼不識痛痒。¶
京兆白雲善藏禪師
京兆白雲善藏禪師。僧問、如何是深深處。師¶
曰、矮子渡深谿。問、赤脚時如何。師曰、何不脱¶
卻。問、如何是法法不生。師曰、萬水千山。¶
潭州伏龍山和尚、(第二世住。)
潭州伏龍山和尚、(第二世住。)僧問、隨縁認得時如¶
何。師曰、汝道、興國門樓高多少。問、子不譚父¶
徳時如何。師曰、低聲低聲。陜府龍峻山和尚
陜府龍峻山和¶
尚。僧問、如何是龍峻山。師曰、佛眼看不見。曰、¶
如何是山中人。師曰、作麼。問、如何是不知善¶
惡底人。師曰、千聖近不得。曰、此人還知有向¶
上事也無。師曰、不知。曰、爲什麼不知。師曰、不¶
識善惡、説什麼向上事。曰、如何。師曰、不見道¶
犴。問、如何是佛向上人。師曰、不¶
戴容。問、凡有展拓盡落今時。不展拓時如何。¶
師曰、不展不展。曰、畢竟如何。師曰、不拓不拓。¶
潭州伏龍山和尚、(第三世住。)
潭州伏龍山和尚、(第三世住。)問、行盡千山路、玄機¶
事若何。師曰、鳥道不曾棲。¶
<pb:DCS_T51n2076_0345a>¶
前筠州九峯道虔禪師法嗣。¶
新羅清院和尚
新羅清院和尚。問、奔馬爭毬、誰是得者。師曰、¶
誰是不得者。曰、恁麼即不爭是也。師曰、直得¶
不爭、亦有過在。曰、如何免得此過。師曰、要且¶
不曾失。曰、不失處如何鍛錬。師曰、兩手捧不¶
起。洪州泐潭寳峯神黨禪師
洪州泐潭寳峯神黨禪師。僧問、四威¶
儀中如何辨主。師曰、正遇寳峯不脱鞋。問、如¶
何是佛法大意。師曰、虚空駕鐵船、嶽頂浪滔¶
天。吉州南源山行修。號慧觀禪師。
吉州南源山行修。號慧觀禪師。亦云¶
光睦和尚。僧問、如何是南源境致。師曰、幾處¶
峯巒猿鳥嘯。一帶平川遊子迷。問、如何是南¶
源深深處。師曰、衆人皆見。曰、恁麼即淺去也。¶
師曰、也是兩頭遥。洪州泐潭明禪師
洪州泐潭明禪師。一¶
日下到客位。衆請師歸方丈。師曰、道得即去。¶
時牟和尚對曰。大衆請師乃上法堂。問、非思¶
量處識情難測時如何。師曰、我不欲違古人。¶
曰、不違古人意作麼生。師曰、也合消得禮三¶
拜。僧問、碓擣磨磨不得忘卻此意如何。師曰、¶
<pb:DCS_T51n2076_0345b>¶
虎口裏活雀兒。問、如何是道者。師曰、毛崆崆。¶
曰、如何是道者家風。師曰、佛殿前逢尊者。問、¶
如何是和尚終日事。師曰、鉢盂裏無折筯。曰、¶
如何是沙門終日事。師曰、轟轟不借萬人。¶
吉州秋山和尚
吉州秋山和尚。僧問、如何是祖師西來意。師¶
曰、杉樹子。洪州泐潭延茂禪師
洪州泐潭延茂禪師。僧問、如¶
何是古佛心。師曰、終不道土木瓦礫是。問、日¶
落西山去、林中事若何。師曰、庭前紅華秀、室¶
内不知春。洪州鳳棲山同安院常察禪師
洪州鳳棲山同安院常察禪¶
師。僧問、如何是鳳棲家風。師曰、鳳棲無家風。¶
曰、既是鳳棲、爲什麼卻無家風。師曰、不迎賓、¶
不待客。曰、恁麼即四海參尋當爲何事。師曰、¶
盤飣自有旁人施。問、如何是鳳棲境。師曰、千¶
峯連嶽秀、萬嶂不知春。曰、如何是境中人。師¶
曰、孤巖倚石坐、不下白雲心。¶
洪州泐潭匡悟禪師
洪州泐潭匡悟禪師、(第四世住。)僧問、如何是直截¶
一路。師曰、恰好消息。曰、還通向上事也無。師¶
曰、魚從下過。問、如何是閉門造車。師曰、活計¶
<pb:DCS_T51n2076_0346a>¶
一物無。曰、如何是出門合轍。師曰、坐地進長¶
安。問、香煙馥郁、大張法筵。從上宗乘如何擧¶
唱。師曰、莫錯擧似人。曰、恁麼即總應如是。師¶
曰、還是沒交渉。問、六葉芬芳、師傳何葉。師曰、¶
六葉不相續、花開果不成。曰、豈無今日事。師¶
曰、若是今日即有。曰、今日事如何。師曰、葉葉¶
連枝秀、華開處處芳。吉州禾山無殷禪師
吉州禾山無殷禪師¶
者。福州人也、姓呉氏。七歳依雪峯眞覺大師¶
出家。年滿受戒。遊方抵筠陽、謁九峯。峯許入¶
室。一日謂之曰。汝遠遠而來、睴睴隨衆。見何¶
境界而可修行。由何徑路而能出離。師對曰、¶
重昏廓闢、盲者自盲。峯初未許。師於是發明¶
厥旨、頓忘知見。先受請止吉州禾山大智院。¶
學徒濟濟。甞述垂誡十篇、諸方歎伏。咸謂禾¶
山可以爲叢林表則。時江南李氏召而問曰。¶
和尚何處來。師曰、禾山來。曰、山在什麼處。師¶
曰、人來朝鳳闕、山嶽不曾移。國主重之。命居¶
揚州祥光院。復乞入山。以翠巖院乃江西之¶
<pb:DCS_T51n2076_0346b>¶
勝概、遂棲心焉。時上藍院復虚其室。命師來¶
往闡化。號澄源禪師。僧問、學人乍入叢林、乞¶
師指示。師曰、於汝不惜。問、仰山挿鍬意作麼¶
生。師曰、汝問我。曰玄沙蹋倒鍬意作麼生。師¶
曰、我問汝。問、未辨眞宗、如何體悉。師曰、頭大¶
尾尖。問、咫尺之間、爲什麼不覩師顏。師曰、且¶
與闍梨道一半。曰、爲什麼不全道。師曰、盡法¶
無民。曰、不怕無民、請師盡法。師曰爲知己喪¶
身。曰、爲什麼卻喪身。師曰、好心無好報。問、尊¶
者撥眉撃目。視育王時如何。師曰、即今也恁¶
麼。曰、學人如何領會。師曰、莫非摩利支山。問、¶
摩尼寳殿有四角。一角常露、如何是露底角。¶
師擧手曰、汝打我。卻問、汝還會麼。曰、不會。師¶
曰、汝爭解打得我。問、如何是西來意。師曰、撲¶
破著。問、已在紅焔請師烹錬。師曰、槌下成器。¶
曰、恁麼即烹錬去也。師曰、池州和尚。問、四壁¶
打禾、中行剗草。和尚赴阿那頭。師曰、什麼處¶
不赴。曰、恁麼即同於衆去也。師曰、小師弟子。¶
<pb:DCS_T51n2076_0347a>¶
師建隆元年庚申二月。示有微疾。三月二日¶
令侍者啓方丈。集大衆告辭曰。後來學者未¶
識禾山。即今識取、珍重。先是大衆爲立生藏。¶
本國謚法性禪師。塔曰妙相。洪州泐潭牟和尚
洪州泐潭牟¶
和尚。問、如何是學人著力處。師曰、正是著力。¶
問、古人卷席意如何。師曰、珍重、便下堂。¶
前台州涌泉景欣禪師法嗣。台州六通院紹禪師
台州六通院¶
紹禪師。初參涌泉和尚入室領旨。一日燒畭¶
歸院。泉問、去甚處來。師曰、燒畭來。泉曰、火後¶
事作麼生。紹曰、鐵蛇鑽不入。泉許之。後居六¶
通院、玄侶依附。僧問、不出咽喉脣吻事如何。¶
師曰、待汝一钁斸斷巾子山、我亦不向汝道。¶
問、南山有一毒龍、如何近得。師曰、非但闍梨、¶
千聖亦近不得。人問、承聞南方有一劍話、如¶
何是一劍。師曰、不當鋒。曰、頭落又作麼生。師¶
曰、我道不當鋒、有什麼頭。其人禮謝而去。師¶
休夏入天台山華頂峯晦迹。莫知所終。¶
前潭州雲蓋山志元禪師法嗣。潭州雲蓋山志罕禪師
潭州雲蓋¶
<pb:DCS_T51n2076_0347b>¶
山志罕禪師。僧問、如何是嶽頂浪滔天。師曰、¶
文殊正作閙。曰、正作閙時如何。曰、不向機前¶
展大悲。新羅臥龍和尚
新羅臥龍和尚。問、如何是大人相。師¶
曰、紫羅帳裏不垂手。曰、爲什麼不垂手。師曰、¶
不尊貴。問、十二時中如何用心。師曰、猢猻喫¶
毛蟲。彭州天台和尚
彭州天台和尚、(先住天台。)問、古佛向什麼¶
處去。師曰、中央甲第高、歳歳出靈苗。問、古鏡¶
未磨時如何。師曰、不施功。曰、磨後如何。師曰、¶
不照燭。前潭州谷山藏禪師法嗣。¶
新羅瑞巖和尚
新羅瑞巖和尚。問、黒白兩亡、開佛眼時如何。¶
師曰、恐你守内。問、如何是誕生王子。師曰、深¶
宮引不出。新羅泊嚴和尚
新羅泊嚴和尚。問、如何是禪。師¶
曰、古塚不爲家。問、如何是道。師曰、徒勞車馬¶
迹。問、如何是教。師曰、貝葉收不盡。新羅大嶺和尚
新羅大¶
嶺和尚。僧問、只到潼關便卻休時如何。師曰、¶
只是途中活計。曰、其中活計如何。師曰、體即¶
得、當即不得。曰、體得爲什麼當不得。師曰、體¶
是什麼人分上事。曰、其中事如何。師曰、不作¶
<pb:DCS_T51n2076_0348a>¶
尊貴。前潭州中雲蓋和尚法嗣。¶
潭州雲蓋山景和尚
潭州雲蓋山景和尚、號證覺禪師。僧問、國土¶
晏清、功歸何處。師曰、銀臺門下不賀。曰、轉爲¶
無功時如何。師曰、王家事可然。¶¶
景徳傳燈録卷第十七。¶¶
