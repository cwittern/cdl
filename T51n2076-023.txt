#-*- mode: mandoku-view; -*-
#+DATE: 2009/10/23 
#+TITLE: Taisho Tripitaka, Electronic version, No. 2076 景德傳燈錄
#+PROPERTY: ID T51n2076
#+PROPERTY: SOURCE Taisho Tripitaka Vol. 51, No. 2076
#+PROPERTY: BASEEDITION T
#+PROPERTY: WITNESS 【明】
#+PROPERTY: LASTPB <pb:T_T51n2076_0196b>¶¶¶¶¶¶¶¶
#+PROPERTY: LASTPB <pb:T_T51n2076_0387b> ¶¶¶¶¶
#+PROPERTY: JUAN 23
¶
¶

 景德傳燈錄卷第二十三宋沙門道原纂¶
¶

   吉州青原山行思禪師第七世下
¶
  * 韶州雲門山文偃禪師法嗣三十六人二十六人見錄¶
  
  * 南嶽般若啟柔禪師
  * 筠州黃檗法濟禪師¶
  * 襄州洞山守初大師
  * 信州康國耀和尚¶
  * 潭州谷山豐禪師
  * 頴州羅漢匡果禪師¶
  * 朗州滄谿璘和尚
  * 筠州洞山清稟禪師¶
  * 蘄州北禪寂和尚
  * 洪州泐潭道謙禪師¶
  * 廬州南天王永平禪師¶
  * 湖南永安朗禪師¶
  * 湖南潭明和尚
  * 金陵清涼明禪師¶
  * 金陵奉先深禪師
  * 西川青城乘和尚¶
  * 潞府妙勝臻禪師
  * 興元普通封和尚¶
  * 韶州燈峯和尚
  * 韶州大梵圓和尚¶
  * 澧州藥山圓光禪師
  * 信州鵝湖雲震禪師¶
  * 廬山開先清耀禪師
  * 襄州奉國清海禪師¶
  * 韶州慈光和尚¶
  * 潭州保安師密禪師(已上二十六人見錄)¶
  * 洪州雲居山融禪師¶
  * 衡州大聖寺守賢禪師¶
  * 廬州北天王徽禪師
<pb:T_T51n2076_0387c>¶
  * 郢州芭蕉山弘義禪師¶
  * 眉州福化院光禪師¶
  * 廬州東天王廣慈禪師¶
  * 信州西禪欽禪師
  * 江州慶雲真禪師¶
  * 筠州洞山凜禪師¶
  * 韶州雙峯慧真大師(已上十人無機緣語句不錄)¶
  * 隋州雙泉山永禪師法嗣¶
  
  * 廣州大通和尚(一人無機緣語句不錄)¶
  * 台州瑞巖師彥禪師法嗣二人見錄¶
  
  * 南嶽橫龍和尚¶
  * 溫州瑞峯院神祿禪師(已上二人見錄)¶
  * 懷州玄泉彥禪師法嗣五人見錄¶
  
  * 鄂州黃龍晦機大師
  * 洛京柏谷和尚¶
  * 池州和龍和尚¶
  * 懷州玄泉第二世和尚¶
  * 潞府妙勝玄密禪師(已上五人見錄)¶
  * 福州羅山道閑禪師法嗣十九人一十六人見錄¶
  
  * 洪州大寧隱微禪師
  * 婺州明招德謙禪師¶
  * 衡州華光範禪師
  * 福州羅山紹孜禪師¶
  * 西川慧禪師
  * 建州白雲令弇禪師¶
  * 虔州天竺義證禪師
  * 吉州清平惟曠禪師¶
  * 婺州金柱義昭和尚
  * 潭州谷山和尚¶
  * 湖南道吾山從盛禪師¶
  * 福州羅山義因禪師¶
  * 灌州靈巖和尚
  * 吉州匡山和尚¶
  * 福州興聖重滿禪師¶
  * 潭州寶應清進禪師(已上十六人見錄)¶
  * 漢州綿竹縣定慧禪師¶
  * 潭州龍會山鑒禪師
<pb:T_T51n2076_0388a>¶
  * 安州穆禪師(已上三人無機緣語句不錄)¶
  * 安州白兆山志圓禪師法嗣十三人八人見錄¶
  
  * 朗州大龍山智洪禪師¶
  * 襄州白馬山行靄禪師¶
  * 郢州大陽山行沖禪師¶
  * 安州白兆山懷楚禪師¶
  * 蘄州四祖山清皎禪師¶
  * 蘄州三角山志操禪師¶
  * 晉州興教師普禪師¶
  * 蘄州三角山真鑒禪師(已上八人見錄)¶
  * 郢州興陽山和尚
  * 郴州東禪玄偕禪師¶
  * 新羅國慧雲禪師¶
  * 安州慧日院玄諤禪師¶
  * 京兆大秦寺彥賓禪師(已上五人無機緣語句不錄)¶
  * 潭州藤霞和尚法嗣二人一人見錄¶
  
  * 澧州藥山第七世和尚(一人見錄)¶
  * 潭州雲蓋山和尚(一人無機緣語句不錄)¶
  * 洪州鳳樓山同安常察禪師法嗣¶
  
  * 袁州仰山良供禪師(一人無機緣語句不錄)¶
  * 吉州禾山無殷禪師法嗣¶
  
  * 廬山永安慧度禪師
  * 撫州曹山義崇禪師¶
  * 吉州禾山契雲禪師
  * 漳州保福和尚¶
  * 洪州翠嚴師陰禪師(已上五人無機緣語句不錄)¶
  * 潭州雲蓋山景和尚法嗣三人見錄¶
  
  * 衡嶽南臺藏禪師¶
  * 幽州潭柘水從實禪師¶
  * 潭州雲蓋山證覺禪師(三人見錄)¶
  * 廬山歸宗寺澹權禪師法嗣¶
  
  * 鄂州黃龍蘊和尚
<pb:T_T51n2076_0388b>¶
  * 壽州泊山和尚(已上二人無機緣語句不錄)¶
  * 廬山歸宗懷惲禪師法嗣二人一人見錄¶
  
  * 歸宗第四世弘章禪師(一人見錄)¶
  * 歸宗寺巖密禪師(一人無機緣語句不錄)¶
  * 池州嵆山章禪師法嗣一人見錄¶
  
  * 隨州雙泉山道虔禪師(一人見錄)¶
  * 洪州雲居山懷岳禪師法嗣五人三人見錄¶
  
  * 揚州風化院令崇禪師¶
  * 澧州藥山忠彥禪師¶
  * 梓州龍泉和尚(已上三人見錄)¶
  * 雲居山住緣和尚¶
  * 雲居山住滿和尚(已上二人無機緣語句不錄)¶
  * 撫州荷玉山光慧禪師法嗣¶
  
  * 荷玉山福禪師(一人無機緣語句不錄)¶
  * 筠州洞山道延禪師法嗣二人一人見錄¶
  
  * 筠州上藍慶禪師(一人見錄)¶
  * 洞山敏禪師第五世(一人無機緣語句不錄)¶
  * 撫州金峯從志大師法嗣¶
  
  * 洪州大寧神降禪師¶
  * 澧州藥山彥禪師(已上二人無機緣語句不錄)¶
  * 襄州鹿門山處真禪師法嗣六人四人見錄¶
  
  * 益州崇真和尚¶
  * 鹿門山第二世譚和尚¶
  * 襄州谷隱智靜大師¶
  * 廬山佛手巖行因禪師(已上四人見錄)¶
  * 襄州靈谿山明禪師¶
  * 洪州大安寺真上坐(已上二人無機緣語句不錄)¶
  * 撫州曹山慧霞禪師法嗣三人一人見錄¶
  
  * 嘉州東汀和尚(一人見錄)
<pb:T_T51n2076_0388c>¶
  * 雄州華嚴止慧大師¶
  * 泉州招慶院堅上座(已上二人無機緣語句不錄)¶
  * 華州草庵法義禪師法嗣¶
  
  * 泉州龜洋慧忠禪師(一人見錄)¶
  * 潭州報慈藏嶼禪師法嗣¶
  
  * 益州聖興寺存和尚(一人無機緣語句不錄)¶
  * 襄州含珠山審哲禪師法嗣六人四人見錄¶
  
  * 洋州龍穴山和尚
  * 唐州大乘山和尚¶
  * 襄州延慶歸曉大師¶
  * 襄州含珠山真和尚(已上四人見錄)¶
  * 含珠山璋禪師¶
  * 第二世含珠山偃和尚(已上二人無機緣語句不錄)¶
  * 鳳翔府紫陵匡一大師法嗣三人見錄¶
  
  * 并州廣福道隱禪師
  * 紫陵第二世微禪師¶
  * 興元府大浪和尚(已上三人見錄)¶
  * 洪州同安威禪師法嗣二人一人見錄¶
  
  * 陳州石境和尚(一人見錄)¶
  * 中同安志和尚(一人無機緣語句不錄)¶
  * 襄州石門山獻禪師法嗣一人見錄¶
  
  * 石門山第二世慧徹禪師(一人見錄)¶
  * 襄州廣德義和尚法嗣三人一人見錄¶
  
  * 襄州廣德第二世延和尚(一人見錄)¶
  * 荊州上泉和尚¶
  * 廣德周和尚(已上二人無機緣語句不錄)¶
  * 京兆香城和尚法嗣¶
  
  * 鄧州羅紋和尚(一人無機緣語句不錄)¶
  * 杭州瑞龍院幼璋禪師法嗣¶
  
  * 西川德言禪師(一人無機緣語句不錄)¶
  * 隨州護國守澄禪師法嗣八人六人見錄
<pb:T_T51n2076_0389a>¶
  
  * 隨州智門守欽大師¶
  * 護國第二世知遠大師¶
  * 安州大安山能和尚
  * 頴州薦福院思禪師¶
  * 潭州延壽和尚¶
  * 護國第三世志朗大師(已上六人見錄)¶
  * 舒州香鑪峯瓊和尚¶
  * 京兆盤龍山滿和尚(已上二人無機緣語句不錄)¶
  * 洛京靈泉歸仁禪師法嗣¶
  
  * 襄州石門寺遵和尚¶
  * 郢州大陽山堅和尚(已上二人無機緣語句不錄)¶
  * 京兆永安院善靜禪師法嗣¶
  
  * 大明山和尚(一人無機緣語句不錄)¶
  * 蘄州烏牙山彥賓禪師法嗣三人二人見錄¶
  
  * 安州大安山興古禪師¶
  * 蘄州烏牙山行朗禪師(已上二人見錄)¶
  * 虢州廬山常禪師(一人無機緣語句不錄)¶
  * 鳳翔府青峯和尚法嗣七人六人見錄¶
  
  * 西川靈龕和尚¶
  * 京兆紫閣山端已禪師¶
  * 房州開山懷晝禪師¶
  * 幽州傳法和尚¶
  * 益州淨眾歸信禪師¶
  * 青峯第二世清免禪師(已上六人見錄)¶
  * 鳳翔府長平山滿禪師(一人無機緣語句不錄)¶
  * 祥州大巖白和尚法師¶
  
  * 卭州碧雲和尚(一人無機緣語句不錄)¶

:PROPERTIES:
:head: 吉州青原山行思禪師第七世
:END:
¶

******* 韶州雲門山文偃禪師法嗣
:PROPERTIES:
:head: 韶州雲門山文偃禪師法嗣
:END:
¶

******** 南嶽般若寺啟柔禪師
南嶽般若寺啟柔禪師。僧問西天以蠟人為
<pb:T_T51n2076_0389b>¶
驗。此土如何。師曰。新羅人草鞋。問如何是¶
千聖同歸底道理。師曰。未達苦空境無人不¶
歎嗟。師上堂。聞三下板聲大眾始集。師因示¶
一偈曰。¶

#+BEGIN_VERSE
　妙哉三下板
　諸德盡來參¶
　既善分時節
　今吾不再三
#+END_VERSE¶

師次住荊南延壽。後住京兆廣教院示滅。¶

******** 筠州黃檗山法濟禪師
筠州黃檗山法濟禪師。僧問。如何是和尚家¶
風。師曰。與天下人作榜樣。師上堂示眾曰。¶
空生大覺中如海一漚發。各各當人無事。又¶
上堂良久曰。若識得黃檗杖子平生行脚事¶
畢。珍重。¶

******** 襄州洞山守初崇慧大師
襄州洞山守初宗慧大師。初參雲門。雲門¶
問。近離什麼處。師曰。楂渡雲。門曰。夏在什麼¶
處。師曰。湖南報慈。門曰甚時離彼。師曰去年。八¶
月。門曰。放汝三頓棒。師至明日却¶
上問訊。昨日蒙和尚放三頓棒。不知過¶
在什麼處。門曰。飯袋子。江西湖南便與麼去¶
師於比大悟。¶
¶
¶
¶
。師¶
住後僧問。迢迢一路時如何。師曰。天晴不肯¶
去直待雨淋頭。曰諸聖作麼生。師曰。入泥入¶
水。問心未生時法在什麼處。師曰。無風荷¶
葉動決定有魚行。問師登師子座請師唱道¶
情。師曰。晴乾開水道無事設曹司。曰恁麼即¶
謝師指示。師曰。賣鞋老婆脚䟐趚(上郎擊切。下七迹切)。
<pb:T_T51n2076_0389c>¶
問如何是三寶。師曰。商量不下。問如何是無¶
縫塔師曰。十字街頭石師子。問如何是免得¶
生死底法。師曰。見之不取思之三年。問離却¶
心機意識請師一句。師曰。道士著黃瓮坐。¶
問非時親覲請師一句。師曰。到處怎生舉。曰¶
據現定舉。師曰。放汝三十棒。曰過在什麼處。¶
師曰。罪不重科。問蓮華未出水時如何。師曰。¶
楚山頭倒卓。曰出水後如何。師曰。漢水正東¶
流。問如何是吹毛劍。師曰。金州客尼。問車住¶
牛不住時如何。師曰。用駕車漢作麼。問如何¶
是衲僧分上事。師曰。雲楚山頭決定多風¶
雨。問海竭人亡時如何。師曰。難得。曰便恁麼¶
去時如何。師曰。雲在青天水在缾。問有無雙¶
泯權實兩忘究竟如何。師曰。楚山頭倒卓。曰¶
還許學人領會也無。師曰。也有方便。曰請師¶
方便。師曰。千里萬里。問牛頭未見四祖時如¶
何。師曰。榔栗木拄杖。曰見後如何。師曰。竇¶
八布衫。問如何是佛。師曰。灼然諦當。問萬緣¶
俱息意旨如何。師曰。甕石人賣棗團。問如¶
何是洞山劍。師曰。作麼。僧曰。學人要知。師¶
曰。罪過。問乾坤休著意宇宙不留心。學人只¶
恁麼。師又作麼生。師曰。峴山亭起霧灘峻不¶
留船問大眾雲臻。請師撮其樞要略舉大綱。¶
師曰。水上浮漚呈五色。海底蝦蟇叫月明。問¶
正當恁麼時文殊普賢在什麼處。師曰。長者¶
八十一其樹不生耳。曰意旨如何。師曰。一則¶
不成二則不是。¶

******** 信州康國耀和尚
信州康國耀和尚。僧問。文殊與維摩對譚何¶
事。師曰。汝向髑髏後會始得。曰古人道。髑髏
<pb:T_T51n2076_0390a>¶
薦取又如何。師曰。汝還薦得麼。曰恁麼即¶
遠人得遇於師去也。師曰。莫謾語好。¶

******** 潭州谷山豐禪師
潭州谷山豐禪師(亦住興元府普通院)僧問。師唱誰家曲¶
宗風嗣阿誰。師曰。雪嶺梅華綻雲洞老僧驚。¶
僧上堂示眾曰。駿馬機前異遊人肘後懸。既¶
參雲外客試為老僧看。纔有僧出。師便打¶
云。何不早出頭來。¶

******** 州羅漢匡界禪師
頴州羅漢匡界禪師僧問。如何是吹毛劍。師¶
曰了。問和尚百年後。忽有人。問和尚向什麼¶
處去。如何醻對。師曰。久後遇作家分明舉似¶
曰誰是知音者。師曰。知音者即不恁麼問。問¶
如何是羅漢境。師曰。松檜古貌。問鑿壁偷¶
光時如何。師曰錯。曰爭奈苦志專心。師曰。¶
錯錯。¶

******** 朗州滄谿璘和尚
朗州滄谿璘和尚。僧問。如何是滄谿境。師曰。¶
面前水正東流。問如何是滄谿家風。師曰。入¶
來便見。問是法住法位世間相常住。雲門和¶
尚向什麼處去也。師曰。見麼。曰錯。師曰錯錯。¶
問如何是西來意。師曰。不錯。師因事有頌曰。¶

#+BEGIN_VERSE
　天地指前徑
　時人莫彊移¶
　箇中生解會
　眉上更安眉
#+END_VERSE¶

******** 筠州洞山普利院第八世住清稟禪師
筠州洞山普利院第八世住清稟禪師泉州仙¶
遊人也。姓李氏。幼禮中峯院鴻謐為師。年十¶
六福州太平寺受戒。初詣南嶽參惟勁頭陀¶
未染指。及抵韶陽禮祖塔迴造雲門。雲門問¶
曰。今日離什麼處。曰慧林。雲門舉拄杖曰。慧¶
林大師恁麼去。汝見麼。曰深領此問。雲門顧¶
左右微笑而已。師自此入室印悟。乃之金陵。¶
國主李氏請居光睦。未幾復命入澄心堂。集
<pb:T_T51n2076_0390b>¶
諸方語要。經十稔迎住洞山。開堂日維那白¶
槌曰。法筵龍象象當觀第一義師曰。也好消¶
息。只恐汝錯會。僧問。雲門一曲師親唱。今日¶
新豐事若何。師曰。也要道却。¶

******** 蘄州北禪寂和尚悟通大師
蘄州北禪寂和尚悟通大師。師問僧。什麼處¶
來。曰黃州來。師曰。在什麼院。曰資福。師曰。¶
福將何資。曰兩重公案師曰爭奈在北禪手¶
何。曰在手即收取。師便打。¶

******** 洪州泐潭道謙禪師
洪州泐潭道謙禪師。僧問。如何是泐潭家風。¶
師曰。闍黎到來幾日。問但有纖毫即是塵。¶
不有時作麼生。師以手掩兩目。問當陽舉唱¶
誰是聞者。師曰。老僧不患耳聾。¶

******** 廬州南天王永平禪師
廬州南天王永平禪師。僧問。如何是西來意。¶
師曰。不撒沙。問如何是南天王境。師曰。一¶
任觀看。曰如何是境中人。師曰。且領前話。問¶
久戰沙場為什麼功名不就。師曰。只為眠霜¶
臥雪深。曰恁麼即罷息干戈束手歸朝去也。¶
師曰。指揮使未到爾作。¶

******** 潮南永安朗禪師
潮南永安朗禪師。僧問。如何是洞陽家風。師¶
曰。入門便見。曰如何是入門便見。師曰。客是¶
相師。問如何是至極之譚。師曰。愛別離苦。¶

******** 湖南潭明和尚
湖南潭明和尚。僧問。如何是湘潭境。師曰。山¶
連大嶽水接瀟湘。曰如何是境中人。師曰。便¶
合知時。問如何是佛法大意。師曰。百惑謾勞¶
神。¶

******** 金陵清涼明禪師
金陵清涼明禪師。江南國主請師上堂。小長¶
老問。凡有言句盡落方便。不落方便請師速¶
道。師曰。國主在此不敢無禮。¶

******** 金陵奉先深禪師
金陵奉先深禪師。江南國主請開堂日才陞
<pb:T_T51n2076_0390c>¶
座。維那白槌曰。法筵龍象眾當觀第一義。師¶
便云。果然不識鈍置殺人。時有僧出禮拜問。¶
如何是第一義。師曰。賴遇道了也。曰如何領¶
會。師曰。速禮三拜。師又拈曰。大眾汝道。鈍¶
置落阿誰分上。¶

******** 西川青城大面山乘和尚
西川青城大面山乘和尚。僧問。如何是相輪¶
峯。師曰。直聳煙嵐際。曰向上事如何。師曰。¶
入地三尺五。問如何是佛法大意。師曰。興義¶
門前鼕鼕鼓。曰學人不會。師曰。朝打三千暮¶
打八百。¶

******** 潞府妙勝臻禪師
潞府妙勝臻禪師。僧問。如何是妙勝境。師曰。¶
龍藏開時貝葉分明。問金粟如來為什麼却¶
降釋迦會。師曰。香山南雪山北。曰南贍部¶
洲事又作麼生。師曰。黃河水急浪華麁。問心¶
心寂滅即不問。如何是向上一路。師曰。一條¶
濟水貫新羅。問遠嚮雲門南北縱橫四維上¶
下事作麼生。師曰。今日明日。¶

******** 興元府普通封和尚
興元府普通封和尚。僧問。今日一會何似靈¶
山。師曰。震動乾坤。問如何是普通境。師曰。¶
庭前有竹三冬秀。戶內無燈午夜明。¶

******** 韶州燈淨原和尚
韶州燈峯淨原和尚。師上堂謂眾曰。古人道。¶
山河大地普真如。大眾若得真如者。即隱却¶
他山河大地。若不得者即違他古德至言。眾¶
中道得者出來。道不得即各自歸堂珍重。僧¶
問。如何是和尚為人一句。師曰。不著力。¶

******** 韶州大梵圓和尚
韶州大梵圓和尚。師上堂示眾曰。大眾好箇¶
時光直須努力時不待人。各自歸堂參取本¶
善知識去。僧問。大眾雲集請師舉唱。師曰。有¶
疑請問。師因見聖僧便問僧。此箇聖僧年多
<pb:T_T51n2076_0391a>¶
少。僧曰。恰共和尚同年。師喝之。曰這竭斗¶
不易道得。¶

******** 澧州藥山圓光禪師
澧州藥山圓光禪師。僧問。藥嶠燈連師當第¶
幾。師曰。相逢盡道休官去。林下何曾見一人。¶
問水陸不涉者師還接否。師曰。蘇嚕蘇嚕。師¶
問新到僧。南來北來。曰北來。師曰。不落言詮¶
速道。曰某甲是福建道人善會鄉譚。師曰。參¶
眾去。曰灼然。師曰。𨁝跳便打。問如何是祖師¶
西來意。師曰。道什麼。¶

******** 信州鵝湖山雲震禪師
信州鵝湖山雲震禪師。僧問。如何是佛。師曰。¶
闍梨不是。師問僧。近離什麼處。曰兩浙。師¶
曰。還將得吹毛劍來否。僧展兩手。師曰。將謂¶
是箇爛柯仙。元來却是樗蒱漢。問如何是鵝¶
湖家風。師曰。客是主人相。師曰。恁麼則謝¶
師周旋。師曰。難下陳蕃之榻。¶

******** 廬山開先清耀禪師
廬山開先清耀禪師。僧問。如何是燈燈不絕。¶
師曰。青楊翻遞植。曰學人不會。師曰。無根樹¶
下唱虛名。問披雲一句師親唱。長慶今朝事¶
若何。師曰。家家觀世音。問如何是披雲境。師¶
曰。一瓶淥水安窓下。便當生涯度幾秋。問如¶
何是長慶境。師曰。堂老僧頭雪白。曰二境¶
同歸應當別理。師曰。在處得人疑。問古㵎寒¶
泉誰人能到。師曰乾。曰恁麼即到也。師曰。¶
深多少。¶

******** 襄州奉國清海禪師
襄州奉國清海禪師。僧問。青青翠竹盡是真¶
如。如何是真如。師曰。燒瓦成金客聞名不¶
見形。曰恁麼即禮謝下去也。師曰。昔時妄想¶
至今存。問承古人云。見月休觀指歸家罷問¶
程。如何是家。師曰。試舉話頭看。問放過即東
<pb:T_T51n2076_0391b>¶
道西說。不放過怎生道。師曰。二年同一春。¶

******** 昭州慈光和尚
韶州慈光和尚。僧問。即心即佛誘誨之言。¶
不涉前蹤如何指教。師曰。東西且置南北事¶
作麼生。曰恁麼即學人罔測也。師曰。龍頭¶
蛇尾。¶

******** 潭州保安師密禪師
潭州保安師密禪師。僧問。輥芥投鋒時如何。¶
師曰。落在什麼處(梁山云。落在汝眼)問不犯辭鋒時如¶
何。師曰。天台南嶽。曰便恁麼時如何。師曰。¶
江西湖南。¶

******* 前台州瑞巖師彥禪師法嗣
:PROPERTIES:
:head: 前台州瑞巖師彥禪師法嗣
:END:
¶

******** 南嶽橫龍和尚
南嶽橫龍和尚。楚王馬氏請住金輪。僧問。如¶
何是金輪第一句。師曰。鈍漢。問如何是金輪¶
一隻箭。師曰。過也。問如何是祖燈。師曰。八¶
風吹不滅。曰恁麼即暗冥不生也。師曰。白日¶
沒閑人。¶

******** 溫州溫嶺瑞院神祿禪師
溫州溫嶺瑞峯院神祿禪師福州福清人也。¶
本邑天竺寺出家。得法於瑞巖久為侍者。後¶
開山創院學侶依附。師有偈曰。¶

#+BEGIN_VERSE
　蕭然獨處意沈吟
　誰信無絃發妙音¶
　終日法堂唯靜坐
　更無人問本來心
#+END_VERSE¶

時有朋彥上坐。躡前偈而問曰。如何是本來¶
心。師召曰。朋彥。彥應諾。師曰。與老僧點茶¶
來。彥於是信入(朋彥即廣法大師。後嗣天台國師。住蘇州長壽)師太平興¶
國元年示滅。壽百有五歲。¶

******* 前懷州玄泉彥禪師法嗣
:PROPERTIES:
:head: 前懷州玄泉彥禪師法嗣
:END:
¶

******** 鄂州黃龍山晦機禪師
鄂州黃龍山晦機禪師清河人也。姓張氏。唐¶
天祐中遊化至此山。節帥施俸錢建法宇。奏¶
賜紫衣號超慧大師。大張法席。僧問。不問祖¶
佛邊事。如何是平常之事。師曰。我住山得十
<pb:T_T51n2076_0391c>¶
五年。問如何是和尚家風。師曰。瑠璃鉢盂無¶
底。問如何是君王劍。師曰。不傷萬類。曰佩¶
者如何。師曰。血濺梵天。曰大好不傷萬類。師¶
便打。問佛在日為眾生說法。佛滅後有人說¶
法也無。師曰。慚愧佛。問毛吞巨海芥納須彌。¶
不是學人本分事。如何是學人本分事。師曰。¶
封了合盤市揭。問切急相投請師通信。師¶
曰。火燒裙帶香。問如何是大疑底人。師曰。對¶
坐盤中弓落盞。曰如何是不疑底人。師曰。再¶
坐盤中弓落盞。問風恬浪靜時如何。師曰。百¶
尺竿頭五兩垂。師將順世有僧問。百年後鉢¶
囊子什麼人將去。師曰。一任將去。曰面事¶
如何。師曰。線綻方知。曰什麼人得。師曰。待¶
海燕雷聲即向汝道。言訖告寂。¶

******** 洛京柏谷和尚
洛京柏谷和尚僧問。普滋法雨時如何。師曰。¶
有道傳天位不汲鳳凰池。問九旬禁足三月¶
事如何。師曰。不墜蠟人機。¶

******** 池州和龍和尚
池州和龍和尚。僧問。如何是祖祖相傳底心。¶
師曰。再三囑爾。問如何是從上宗旨。師曰。向¶
闍梨口著到得麼問省要處乞師一接。師¶
曰。甚是省要。¶

******** 懷州玄泉第二世和尚
懷州玄泉第二世和尚。僧問。辭窮理盡時如¶
何。師曰。不入理豈同盡。問妙有玄珠如何取¶
得。師曰。不似摩尼絕影豔。碧眼胡人豈能見。¶
曰有口道不得時如何。師曰。三寸不能齊鼓¶
韻。啞人解唱木人歌。¶

******** 潞府妙勝玄密禪師
潞府妙勝玄密禪師。僧問。四山相向時如何。¶
師曰。紅日不垂影暗地莫知音。曰學人不會。¶
師曰。鶴透群峯何伸向背。問二龍爭珠時如
<pb:T_T51n2076_0392a>¶
何。師曰。力士無心獻奮迅却沈光。問雪峯一¶
曲千人唱。月挑燈誰最明。師曰。無音和不¶
齊明暗豈能收。¶

******* 前福州羅山道閑禪師法嗣
:PROPERTIES:
:head: 前福州羅山道閑禪師法嗣
:END:
¶

******** 洪州大寧院隱微禪師
洪州大寧院隱微禪師豫章新淦人也。姓楊¶
氏。誕夕有光明貫室。年七歲依本邑石頭院¶
道堅禪師出家。二十於開元寺智稱律師受¶
具。歷參宗匠至羅山。法寶大師導以師子在¶
窟出窟之要。因之省悟盤桓數稔。尋迴江¶
表。會龍泉邑宰李孟俊請居十善道場。始揚¶
宗教。師上堂謂眾曰。還有騰空底麼出來。¶
眾無出者。師說偈曰。¶

#+BEGIN_VERSE
　騰空正是時
　應須眨上眉¶
　從茲出倫去
　莫待白頭兒
#+END_VERSE¶

僧問。如何是十善橋。師曰險。曰過者如何。師¶
曰喪。問資福和尚遷化向什麼處去也。師曰。¶
草鞋破。問如何是黃梅一句。師曰。即今恁麼¶
生。曰如何是通信。師曰。九江路絕。問初心後¶
學如何是學。師曰。頭戴天。曰畢竟如何。師¶
曰。脚蹈地。問如何是法王劍。師曰露。曰還殺¶
人也無。師曰。作麼。問如何是龍泉劍。師曰。¶
不出匣。曰便請出之。師曰。星辰失位。問國界¶
安寧為什麼珠不現。師曰。落在什麼處。周廣¶
順元年辛亥金陵李氏嚮德。召入居龍光禪¶
苑(後改名奉先)暑覺寂禪師。暨建隆二年辛酉隨江¶
南李氏至洪井。住大寧精舍重敷玄旨。其年¶
十月示疾。二十七日剃髮澡身升堂辭眾安¶
坐而逝。明年二月六日歸葬于吉州吉水縣。¶
遵遺誡也。壽七十有六。臘五十六。諡玄寂禪
<pb:T_T51n2076_0392b>¶
師。塔曰常寂。¶

******** 婺州明招德謙禪師
婺州明招德謙禪師。受羅山印記靡滯於一¶
隅。激揚玄旨。諸耆宿皆畏其敏捷。後學鮮敢¶
當其鋒者。師在泉州招慶大殿上。以手指壁¶
畫問僧曰。那箇是什麼神。曰護法善神。師¶
曰。沙汰時向什麼處去來。僧無對。師却令僧¶
去問演侍者演曰。汝什麼劫中遭此難來。其¶
僧迴舉似師。師曰。直饒演上座他後聚一千¶
眾有什麼用處。僧乃禮拜請別語。師曰。什麼¶
處去也。清上座舉仰山插鍬話問師。古人¶
意在叉手處。意在插鍬處。師曰。清上座。清應¶
諾。師曰。還曾夢見仰山麼。清曰。不要下語只¶
要上座商量。師曰。若要商量堂頭自有一千¶
五百人老師在。師到雙巖。雙巖長老覩師風¶
彩乃曰。某甲致一問問闍梨。若道得便捨院。¶
道不得即不捨。金剛經云。一切諸佛及諸佛¶
法皆從此經出。且道。此經是何人說。師曰。說¶
與不說一時拈向那邊著。只如和尚決定喚¶
什麼作此經。雙巖無對。師舉經云。一切賢聖¶
皆以無為法而有差別。斯則以無為法為極¶
則。憑何而有差別。且如差別是過不是過。若¶
是過一切賢聖盡有過。若不是過決定喚什¶
麼作差別。雙巖亦無語。師曰。雪峯道底。師¶
在婺州智者寺居第一座。尋常不受淨水。主¶
事僧問曰。因什麼不識觸淨水不肯受。師下¶
床拈起淨瓶曰。遮箇是淨。主事無語。師乃撲¶
破淨瓶。師自爾道聲遐播。眾請居明招山開¶
法。四來禪者盈于堂室。師謂眾曰。希逢一箇¶
下坡不走快便難逢。若有同生同死何妨一
<pb:T_T51n2076_0392c>¶
展。僧問。師子本出窟時如何。師曰。俊鷂趁¶
不及。曰出窟後如何。師曰。萬里正紛紛。曰¶
欲出不出時如何。師曰嶮。曰向上事如何。師¶
曰眨。問如何是透法身外一句子。師曰。北斗¶
後翻身。問十二時中如何趣向。師曰。拋向金¶
剛地上著。問文殊與維摩對譚何事。師曰。葛¶
巾紗帽已拈向那邊著也。問如何是和尚家¶
風。師曰。齩得著是好手。問無煙之火是什麼¶
人向得。師曰。不惜眉毛底。曰和尚還向得麼。¶
師曰。汝道我有多少莖眉毛在。師見新到僧¶
才上法堂。乃舉拂子却擲下。其僧珍重便下¶
去。師曰。作家作家。問全身佩劍時如何。師¶
曰。忽遇正恁麼時又作麼生僧無對。師問國¶
泰瑫和尚。古人道俱胝只念三行呪。便得名¶
超一切人。作麼生與他拈却三行呪。便得名¶
超一切人。國泰竪起一指。師曰。不因今日爭¶
識得瓜洲客。師有師叔在廨院患甚。附書來¶
問曰。某甲有此大病。如今正受疼痛。一切處¶
安置伊不得。還有人救得麼。師乃迴信曰。頂¶
門上中此金剛箭透過那邊去也。有一僧曾¶
在師法席。辭去住庵一年。後來禮拜曰。古人¶
道。三日不相見莫作舊時看。師乃露胸問曰。¶
汝道我有多少莖蓋膽毛。僧無對。師却問。汝¶
什麼時離庵。曰今朝。師曰。來時折脚鐺子分¶
付與阿誰。僧又無語。師乃喝出。問承。師有¶
言。我住明招頂興傳古佛心。如何是明招頂。¶
師曰。換却眼。曰如何是古佛心。師曰。汝還氣¶
急麼。問學人拏雲攫浪上來請師展鉢。師曰。¶
拶破汝頂。曰也須仙陀去。師乃棒趁出。師別
<pb:T_T51n2076_0393a>¶
有頌。示眾曰。¶

#+BEGIN_VERSE
　明招一拍和人希
　此是真宗上妙機¶
　石火瞥然何處去
　朝生鳳子合應知
#+END_VERSE¶

師住明招山四十載。語句流布諸方。將欲遷¶
化上堂告眾囑付。其夜展足問侍者曰。昔釋¶
迦如來展開雙足放百寶光明。汝道吾今放¶
多少。侍者曰。昔日鶴林今日和尚。師以手拂¶
眉曰。莫孤負麼。又說偈曰。¶

#+BEGIN_VERSE
　驀刀叢逞全威
　汝等應當善護持¶
　火鐵牛生犢子
　臨岐誰解湊吾機
#+END_VERSE¶

偈畢安坐寂然長往。今塔院存焉。¶

******** 衡州華光範禪師
衡州華光範禪師。僧問。靈臺不立還有出身¶
處也無。師曰有。曰如何是出身處。師曰出。¶
問如何是西來意。師曰道。問如何是佛法大¶
意。師曰驗。問牛頭未見四祖時如何。師曰自¶
由。自在。曰見後如何。師曰。自由自在。問如¶
何是佛法中事。師曰了。¶

******** 福州羅山紹孜禪師
福州羅山紹孜禪師上堂。有數僧爭出問話。¶
師曰。但一時出來問待老僧一時答却。僧便¶
問。學人一齊問請師一齊答。師曰得。問學人¶
乍入叢林。祖師的的意請師直指。師曰好。¶

******** 西川慧禪師
西川慧禪師初參羅山(見十七卷羅山章)。羅山問。什麼¶
處來。師曰。遠離西蜀近發開元。即今事作麼¶
生。羅山揖曰。喫茶去師良久無言。羅山曰。秋¶
氣稍暖去。羅山來日上堂。師出問。豁開戶牖¶
當軒者誰。羅山乃喝。師良久。羅山曰。毛羽未¶
備且去(一本云。初參羅山。纔禮拜起。山云。甚處來。師云。遠離西蜀。近發開元。却近前云。即今事¶
作麼生。羅山揖云喫茶去。師擬議間。羅山云。秋氣稍暖出去。師到法堂自歎云。我在西川峨眉山脚下。拾得一隻¶
蓬蒿箭。擬擬亂天下。今日到福建道陳老師寨。弓折箭盡去也。休休。羅山明日升堂。師又出問。豁開戶牖當軒
<pb:T_T51n2076_0393b>¶
者誰。山便喝。師無對。山云。羽毛未備翼。梢未全且去)。師因而摳衣久承印¶
記。後謁台州勝光。光在繩床上坐。師直入到¶
身邊叉手立光問。什麼處來。師曰猶待答話¶
在。師便下去。光拈得拄杖拂子下。僧堂前見¶
師提起拂子問曰。闍梨喚遮箇作什麼。師曰。¶
敢死喘氣。光低頭歸方丈。¶

******** 建州白雲令弇和尚
建州白雲令弇和尚。師上堂謂眾曰。遣往先¶
生門誰云對喪主珍重。僧問。己事未明以何¶
為驗。師曰。木鏡照素容。曰驗後如何。師曰。¶
不爭多。問三台有請四眾臨筵。既處當仁請¶
師一唱。師曰。要唱即不難。曰便請師唱。師¶
曰。夜靜水清魚不食滿船空載月明歸。¶

******** 虔州天竺義澄常真禪師
虔州天竺義澄常真禪師。初參羅山棲泊數¶
載。後因羅山在疾。師問。百年後忽有人。問¶
和尚以何指示。羅山乃放身便倒。師從此契¶
悟。僧問。如何是佛法大意。師曰。寒暑相催。¶
問聖皇請命大眾臨筵。請師舉。師曰。領領。¶
曰恁麼即人天有賴也。師曰。汝作麼生。¶

******** 吉州清平惟曠真寂禪師
吉州清平惟曠真寂禪師。師上堂云。不動神¶
情便有輸嬴之意。還有麼出來。時有僧出¶
禮拜。師云。不是作家出去。僧問。如何是第一¶
句。師曰。要頭將取去。問如何是活人劍。師¶
曰。會麼。曰如何是殺人刀。師叱之。問如何是¶
師子兒。師曰。毛頭排宇宙。¶

******** 婺州金柱義昭和尚
婺州金柱義昭照和尚。僧問。如何是和尚家¶
風。師曰。開門作活。僧云。忽遇賊來又怎麼¶
生。師曰然。有新到僧參。師揭簾以手作除帽¶
子勢。僧擬欲近前。師云。賺殺人。師因事而有¶
頌曰。
<pb:T_T51n2076_0393c>¶

#+BEGIN_VERSE
　虎頭生角人難措
　石火電光須密布¶
　假饒烈士也應難
　懞底那能解差互
#+END_VERSE¶

******** 潭州谷山和尚
潭州谷山和尚。僧問。省要處乞師一言。師乃¶
起去。問𦏰羊掛角時如何。師曰。爾向什麼¶
處覓曰掛角後如何。師曰走。¶

******** 湖南瀏陽道吾山從盛禪師
湖南瀏陽道吾山從盛禪師。師初住高安龍¶
迴。有僧問。如何是覿面事。師曰。新羅國去¶
也。問如何是龍迴家風。師曰。縱橫射直。問¶
如何是靈源。師曰。嫌什麼。曰近者如何。師¶
曰。如人飲水。問窮子投師乞師拯濟。師曰。莫¶
是屈著汝麼。曰爭奈窮何。師曰。大有人見。¶

******** 福州羅山義因禪師
福州羅山義因禪師。師上堂示眾曰。若是宗¶
師門下客必不怪於羅山。珍重。僧問。承古人¶
有言。自從認得曹谿路了知生死不相關。曹¶
谿即不問。如何是羅山路。師展兩手。僧曰。¶
恁麼即一路得通諸路亦然。曰什麼諸路。僧¶
近前立。師曰。靈鶴煙霄外鈍鳥不離窠。問承¶
教中有言。須法身萬象俱寂。隨智用萬象齊¶
生。如何是萬象俱寂。師曰。有什麼。曰如何是¶
萬象齊生。師曰。繩床椅子。¶

******** 灌州靈巖和尚
灌州靈巖和尚。僧問。如何是道中寶。師曰。¶
地傾東南天高西北。曰學人不會。師曰。落照¶
機前異。師頌石鞏接三平曰。¶

#+BEGIN_VERSE
　解擘當胸箭
　因何只半人¶
　為從途路曉
　所以不全身
#+END_VERSE¶

******** 吉州匡山和尚
吉州匡山和尚。師有示徒頌曰。¶

#+BEGIN_VERSE
　匡山路
　匡山路
　巖崖嶮峻人難措¶
　遊人擬議隔千山
　一句分明超佛祖
#+END_VERSE¶

又有白牛頌曰。
<pb:T_T51n2076_0394a>¶

#+BEGIN_VERSE
　我有古壇真白牛
　父子藏來經幾秋¶
　出門直透孤峯頂
　迴來暫跨虎谿頭
#+END_VERSE¶

******** 福州興聖重滿禪師
福州興聖重滿禪師。上堂示眾曰。覿面分付¶
不待文宣。對眼投機喚作參玄上士。若能如¶
此所以宗風不墜。僧問。如何是宗風不墜底¶
句。師曰。老僧不忍。問昔日靈山會。今朝興¶
聖筵中。和尚親傳如何舉唱。師曰。欠汝一¶
問。¶

******** 潭州寶應清進禪師
潭州寶應清進禪師僧問如何是實相師曰沒¶
却汝問至理無言如何通信師曰千差萬別曰¶
得力處乞師指示師曰瞌睡漢。¶

******* 前安州白兆山志圓禪師法嗣
:PROPERTIES:
:head: 前安州白兆山志圓禪師法嗣
:END:
¶

******** 朗州大龍山智洪弘濟大師
朗州大龍山智洪弘濟大師。僧問。如何是佛。¶
師曰。即汝是。曰如何領會。師曰。更嫌鉢盂無¶
柄那。問如何是微妙。師曰。風送水聲來枕畔。¶
月移山影到床邊。問如何是極則處。師曰。懊¶
惱三春月不及九秋光。¶

******** 襄州白馬山行靄禪師
襄州白馬山行靄禪師。僧問。如何是清淨法¶
身。師曰。井底蝦蟇吞却月。問如何是白馬正¶
眼。師曰。向南看北斗。¶

******** 郢州大陽山行沖禪師
郢州大陽山行沖禪師(第一世住)僧問。如何是無盡¶
藏。師良久。僧無語。師曰。近前來。僧才近前。¶
師曰去。¶

******** 安州白兆山竺乾院懷楚禪師
安州白兆山竺乾院懷楚禪師(第二世住)僧問。如何¶
是句句須行玄路。師曰。沿路直到湖南。問如¶
何是師子兒。師曰。德山嗣龍潭。問如何是和¶
尚為人一句。師曰。與汝素無冤讎。一句元在¶
遮。曰未審在什麼方所。師曰。遮鈍漢。¶

******** 蘄州四祖山清皎禪師
蘄州四祖山清皎禪師福州人也。姓王氏。初
<pb:T_T51n2076_0394b>¶
住郢州大陽山為第二世。僧問。師唱誰家曲¶
宗風嗣阿誰。師曰。楷師巖畔祥雲起。寶壽峯¶
前震法雷。師次住安州慧日院。後遷止蘄州¶
四祖山為第一世。年七十時遺偈云。¶

#+BEGIN_VERSE
　吾年八十八
　滿頭垂白髮¶
　顒顒鎮雙峯
　明明千江月¶
　黃梅揚祖教
　白兆承宗訣¶
　日日告兒孫
　勿令有斷絕
#+END_VERSE¶

淳化四年癸巳八月二十三日入滅。年八十¶
八。¶

******** 蘄州三角山志操禪師
蘄州三角山志操師(第三世住)僧問。教法甚多¶
宗歸一貫。和尚為什麼說得許多周遊者也。¶
師曰。為爾周遊者也。曰請和尚即古即今。師¶
以手敲繩床。¶

******** 晉州興教師普禪師
晉州興教師普禪師。僧問。盈龍宮溢海藏真¶
詮即不問。如何是教外別傳底法。師曰。眼¶
耳鼻。曰只此便是否。師曰。是什麼。僧¶
咄。師亦咄。問僧。近離什麼處。曰下寨。師曰。¶
還逢著賊麼。曰今日捉下。師曰。放汝三十¶
棒。¶

******** 蘄州三角山真鑒禪師
蘄州三角山真鑒禪師(第四世住)僧問。師唱誰家曲¶
宗風嗣阿誰。師曰。忽然行政令便見下堂階。¶

******* 前潭州藤霞和尚法嗣
:PROPERTIES:
:head: 前潭州藤霞和尚法嗣
:END:
¶

******** 澧州藥山和尚
澧州藥山和尚(第七世住)師上堂謂眾曰。夫學般若¶
菩薩不懼得失。有事近前。時有僧問。藥山祖¶
裔請師舉唱。師曰。萬機挑不出。曰為什麼萬¶
機挑不出。師曰。他緣岸谷。問如何是藥山家¶
風。師曰。葉落不如初。問法雷哮吼時如何。師¶
曰。宇宙不曾震。曰為什麼不曾震。師曰。遍地
<pb:T_T51n2076_0394c>¶
娑婆未嘗哮吼。曰不哮吼底事如何。師曰。¶
蓋國無人知。¶

******* 前潭州雲蓋山景和尚法嗣
:PROPERTIES:
:head: 前潭州雲蓋山景和尚法嗣
:END:
¶

******** 衡嶽南臺寺藏禪師
衡嶽南臺寺藏禪師。問遠遠投師請師一接。¶
師曰。不隔戶。問如何是南臺境。師曰。松韻拂¶
時石不點。孤峯山下壘難齊。曰如何是境中¶
人。師曰。巖前栽野果接待往來賓。曰恁麼即¶
謝供養。師曰。怎生滋味。問如何是法堂。師¶
曰。無壁落。問不顧諸緣時如何師良久。¶

******** 幽州潭柘水從實禪師
幽州潭柘水從實禪師。僧問。如何是道。師曰。¶
箇中無紫皁。曰如何是禪。師曰。不與白雲連。¶
師問僧。作什麼來。曰親近來。師曰。任汝白雲¶
朝嶽頂。爭奈青霄不展顏。¶

******** 潭州雲蓋山證覺禪師
潭州雲蓋山證覺禪師。僧問。如何是和尚家¶
風。師曰。四海不曾通。問如何是一塵含法界。¶
師曰。通身體不圓。曰如何是九世剎那分。師¶
曰。繁興不布彩。問如何是宗門中的的意。師¶
曰。萬里胡僧不入波瀾。¶

******* 前廬山歸宗懷惲禪師法祠
:PROPERTIES:
:head: 前廬山歸宗懷惲禪師法祠
:END:
¶

******** 歸宗寺弘章禪師
歸宗寺弘章禪師(第四世住)僧問。學人有疑時如¶
何。師曰。疑來多少時也。問小船渡大海時如¶
何。師曰。較些子。曰如何得渡。師曰。不過來。¶
問枯木生華時如何。師曰。把一朵來。問混然¶
覓不得時如何。師曰。是什麼。¶

******* 前池州山章禪師法嗣
:PROPERTIES:
:head: 前池州嵆山章禪師法嗣
:END:
¶

******** 隨州雙泉山道虔禪師
隨州雙泉山道虔禪師。僧問。洪鍾未扣時如¶
何。師曰。絕音響。曰扣後如何。師曰。絕音¶
響。問如何是在道底人。師曰。無異念。問如何¶
是希有底事。師曰。白蓮華向半天開。師後住
<pb:T_T51n2076_0395a>¶
安州法雲院示滅。¶

******* 前洪州雲居第四世懷岳禪師法嗣
:PROPERTIES:
:head: 前洪州雲居第四世懷岳禪師法嗣
:END:
¶

******** 揚州風化院令崇禪師
揚州風化院令崇禪師(第一世住)舒州宿松人。七歲¶
出家。二十登戒。契緣於雲居懷岳和尚。開法¶
於信州鵝湖。廬州節帥周本於維揚西南隅¶
創院請師居之。僧問如。何是敵國一著棊。師¶
曰。下將來。問一棒打破虛空時如何。師曰。把¶
將一片來。¶

******** 澧州藥山忠彥禪師
澧州藥山忠彥禪師(第八世住)僧問。教云。諸佛放光¶
明助發實相義。光明即不問如何是助發實¶
相義。師曰。會麼。曰莫便是否。師曰。是什麼。¶
問師唱誰家曲宗風嗣阿誰。師曰。雲嶺龍昌¶
月神風洞上泉。¶

******** 梓州龍泉和尚
梓州龍泉和尚。僧問。如何是祖師西來意。師¶
曰。不在闍梨分上。問學人欲跳萬丈洪崖時¶
如何。師曰。撲殺。¶

******* 前筠州洞山道延禪師法嗣
:PROPERTIES:
:head: 前筠州洞山道延禪師法嗣
:END:
¶

******** 筠州上藍院慶禪師
筠州上藍院慶禪師。初遊方問雪峯。如何是¶
雪峯的的意。雪峯以杖子敲師頭。師應諾。峯¶
大笑。師後承洞山印解居于上藍。僧問如何¶
是上藍無刃劍。師曰無。僧曰。為什麼無。師¶
曰。闍梨諸方有。¶

******* 前襄州鹿門山處真禪師法嗣
:PROPERTIES:
:head: 前襄州鹿門山處真禪師法嗣
:END:
¶

******** 益州崇真和尚
益州崇真和尚。僧問。如何是禪。師曰。澄潭¶
釣玉兔。問如何是大人相。師曰。泥揑三官土¶
地堂。¶

******** 襄州鹿門山第二世譚和尚志行大師
襄州鹿門山第二世譚和尚志行大師。僧問。¶
如何是實際理地。師曰。南贍部洲北欝單越。¶
曰恁麼則事同一家也。師曰。隔須彌在。問遠
<pb:T_T51n2076_0395b>¶
遠投師請師接。師曰。從什麼處來。曰江北¶
來。師曰。南堂安下。問如何是清淨法身。師¶
曰。戌亥年生。¶

******** 襄州谷隱智靜悟空大師
襄州谷隱智靜悟空大師。僧問。如何是和尚¶
轉身處。師曰。臥單子下。問如何是道。師曰。¶
鳳林關下。曰學人不會。師曰。直至荊南。問如¶
何是指歸之路。師曰。莫用伊。曰還使學人到¶
也無。師曰。什麼處著得汝。問靈山一會何異¶
今時。師曰。不異如今。曰不異底事作麼生。師¶
曰。如來密旨迦葉不傳。¶

******** 廬山佛手巖行因禪師
廬山佛手巖行因禪師者雁門人也。未詳姓¶
氏。早習儒學。一旦捨俗出家。志求真諦乃遊¶
方。首謁襄陽鹿門山真禪師。師資道契。尋抵¶
江淮登廬山。山之北有巖如五指。下有石窟¶
深邃可三丈餘。師宴處其中。因號佛手巖和¶
尚不度弟子。有隣庵僧為之供侍。常有異鹿¶
錦囊鳥馴繞其側。江南國主李氏嚮仰。三遣¶
使徵召不起。堅請就棲賢寺開法。不踰月潛¶
歸巖室。僧問如何是對現色身。師竪起一指¶
(法眼別云。還有也未)一日示有微疾。謂侍僧曰。日將午吾¶
去矣。侍僧方對。師下床行數步屹立而化。巖¶
頂上有松一株同日枯瘁。壽七十餘。國主命¶
畫工寫影。備香薪焚爇收遺骨塔于巖之陰。¶

******* 前撫州曹山第二世慧霞禪師法嗣
:PROPERTIES:
:head: 前撫州曹山第二世慧霞禪師法嗣
:END:
¶

******** 嘉州東汀和尚
嘉州東汀和尚。僧問。如何是却去底人。師曰。¶
石女紡麻纑。曰如何是却來底人。師曰。扇車¶
關良計斷。¶

******* 前華州草庵法義禪師法嗣
:PROPERTIES:
:head: 前華州草庵法義禪師法嗣
:END:
¶

******** 泉州龜洋慧忠禪師
泉州龜洋慧忠禪師本州僊遊縣人也。姓陳
<pb:T_T51n2076_0395c>¶
氏。九歲依本山出家。既具戒杖錫觀方謁草¶
庵和尚。草庵問曰。何方而來。師曰。六眸峯¶
來。草庵曰。還具六通否。師曰。患非重瞳。草庵¶
然之。師迴故山。屬唐武宗廢教例為白衣。暨¶
宣宗中興。師曰。古人有言。上昇道士不受¶
籙。成佛沙彌不具戒法。遂過中不食不宇而¶
禪。乃述偈三首曰。¶

#+BEGIN_VERSE
　雪後始諳松桂別
　雲收方見濟河分¶
　不因世主教還俗
　那辨雞群與鶴群¶
　多年塵事謾騰騰
　雖著方袍未是僧¶
　今日修行依善慧
　滿頭留髮候然燈¶
　形容雖變道常存
　混俗心源亦不昏¶
　更讀善財巡禮偈
　當時何處作沙門
#+END_VERSE¶

師始從參禮以至返初示滅未嘗下山。葬于¶
無了和尚塔之東隅二百步。目為東塔。經數¶
載其塔忽坼裂連階丈餘。時主塔僧將發之。¶
於夜宴寂中見西塔定身言曰。吾之遺質既¶
勞汝重瘞。今東塔不煩更出也。塔主稟乎靈¶
感召檀信重修補嚴飾。逮今香燈不絕。時謂¶
陳沈二真身是也。其無了禪師嗣馬祖事迹。¶
廣如別章。¶

******* 前襄州含珠山審哲禪師法嗣
:PROPERTIES:
:head: 前襄州含珠山審哲禪師法嗣
:END:
¶

******** 洋州龍穴山和尚
洋州龍穴山和尚。僧問。如何是祖師西來意。¶
師曰。騎虎唱巴歌。問大善知識為什麼却與¶
土地燒錢。師曰。彼上人者難為醻對。¶

******** 唐州大乘山和尚
唐州大乘山和尚。問枯樹逢春時如何。師曰。¶
世間希有。問如何是四面上事。師曰。升子¶
𨁝跳斗子內轉身。¶

******** 襄州鳳山延慶院歸曉慧廣大師
襄州鳳山延慶院歸曉慧廣大師。僧問。言語
<pb:T_T51n2076_0396a>¶
道斷時如何師曰兩重公案。曰如何領會。師¶
曰。分明舉似洞山問如何是鳳山境。師曰。好¶
生看取曰如何是境中人。師曰。識麼。¶

******** 襄州含珠山真和尚
襄州含珠山真和尚(第三世住)僧問。師唱誰家曲宗¶
風嗣阿誰。師曰。含珠密意同道者知。曰恁麼¶
即不假羽翼便登翠嶺也。師曰鈍。問古鏡未¶
磨時如何。師曰。昧不得。曰磨後如何。師曰。¶
黑似漆。¶

******* 前鳳翔府紫陵匡一大師法嗣
:PROPERTIES:
:head: 前鳳翔府紫陵匡一大師法嗣
:END:
¶

******** 并州廣福道隱禪師
并州廣福道隱禪師。僧問。如何是指南一路。¶
師曰。妙引靈機事澄波顯異輪。問三家同到¶
請未審赴誰家。師曰。月應千家水門門盡有¶
僧。¶

******** 紫陵第二世微禪師
紫陵微禪師(第二世住)僧問。如何是紫陵境。師曰。¶
寂照燈光夜已深。曰如何是境中人。師曰。猿¶
啼虎嘯。問寶劍未出匣時如何。師曰。磐陀石¶
上栽松柏。¶

******** 興元府大浪和尚
興元府大浪和尚。僧問。既是喝河神。為什麼¶
却被水推却。師曰。隨流始得妙倚岸却成迷。¶

******* 前洪州鳳棲山同安威禪師法嗣
:PROPERTIES:
:head: 前洪州鳳棲山同安威禪師法嗣
:END:
¶

******** 陳州石鏡和尚
陳州石鏡和尚。僧問。石鏡不磨還照也無。師¶
曰。前生是因今生是果。¶

******* 前襄州石門山獻禪師法嗣
:PROPERTIES:
:head: 前襄州石門山獻禪師法嗣
:END:
¶

******** 石門山乾明寺第二世慧徹禪師
石門山乾明寺慧徹禪師(第二世住)問金烏出海光¶
天地與此光陰事若何。師曰。龍出洞兮風雨¶
至。海嶽傾時日月明。問從上諸聖向什麼處¶
去也。師曰。露柱掛燈籠。問師唱誰家曲宗風¶
嗣阿誰。師曰。片雲生鳳嶺樵子處處明。問如¶
何是和尚家風。師曰。解接無根樹能挑海底
<pb:T_T51n2076_0396b>¶
燈。問如何是祖師西來意。師曰。少林澄九鼎¶
動浪百華新。問如何是佛法大意。師曰。三門¶
外松樹子見生見長。問一毫未發時如何。師¶
曰。羿善不調弓箭透三江口。問如何是佛。師¶
曰。樵子度荒郊騎牛草不露。¶

******* 前襄州萬銅山廣德義和尚法嗣
:PROPERTIES:
:head: 前襄州萬銅山廣德義和尚法嗣
:END:
¶

******** 襄州廣德第二世延和尚
襄州廣德延和尚(第二世住)初謁廣德義和尚。作禮¶
而問曰。如何是和尚深深處。曰隱身不必須¶
巖谷。闤闠堆堆覩者希。師曰。恁麼即酌水獻¶
華也。曰忽然雲霧靄。闍梨作麼生。師曰。采¶
汲不虛施。曰大眾看取第二代廣德。師次踵¶
山門聚徒開法。僧問。如何是祖師西來意。師¶
曰。魚躍無源水鶯啼萬古松。問如何是常在¶
底人。師曰。臘月死蛇當大路。觸著傷人不奈¶
何。問如何是大通智勝佛時。師曰。盛夏日輪¶
新霽後。汝莫當輝瞪目觀。曰如何是大通智¶
勝佛後。師曰。孤輪罷照鷲峯頂。汝報巴猿莫¶
斷腸。問如何是作得無間業。師曰。猛火然鐺¶
煮佛喋。師因事有頌曰。¶

#+BEGIN_VERSE
　才到洪山便垛根
　四平八面不言論¶
　他家自有眠雲志
　蘆管橫吹宇宙分
#+END_VERSE¶

******* 前隋州隋城山護國守澄禪師法嗣
:PROPERTIES:
:head: 前隨州隨城山護國守澄禪師法嗣
:END:
¶

******** 隋州龍居山智門寺守欽圓照大師
隨州龍居山智門寺守欽圓照大師。僧問。兩¶
鏡相對為什麼中間無像。師曰。自己亦須隱。¶
曰鏡破臺亡時如何。師竪起拳。問如何是和¶
尚家風。師曰。額上不貼榜。¶

******** 隋城山護國第二世知遠演化大師
隨城山護國知遠演化大師(第二世住)僧問。舉子入¶
門時如何。師曰。緣情體物是作麼生。問乾坤¶
休駐意宇宙不留心時如何。師曰。總是戰爭
<pb:T_T51n2076_0396c>¶
收拾得。却因歌舞破除休。問直截根源佛所¶
印。摘葉尋枝我不能。意旨如何。師曰。罷攀雲¶
樹三秋果。休戀碧潭孤月輪。¶

******** 安州大安山能和尚崇教大師
安州大安山能和尚崇教大師。僧問。師唱誰¶
家曲宗風嗣阿誰。師曰。打起南山鼓唱起北¶
山歌。問如何是三冬境。師曰。千山添翠色萬¶
樹鎖銀華。¶

******** 穎州薦福院思禪師
穎州薦福院思禪師(曾住唐州天目山)僧問。古殿無佛¶
時如何。師曰。梵音何來。又問。不假修證如¶
何得成。師曰。修證即不成。¶

******** 潭州延壽和尚
潭州延壽和尚。僧問。師唱誰家曲宗風嗣阿¶
誰。師曰。煬帝以汴水為榮。老僧以書湖池畔。¶

******** 隋城山護國第三世志朗圓明大師
隨城山護國志朗圓明大師(第三世住)僧問。師唱¶
誰家曲宗風嗣阿誰。師曰。淨果嫡子疎山之¶
孫。問如何是萬法之根源。師曰。空中收不得¶
護國不能該。¶

******* 前蘄州烏牙山彥賓禪師法嗣
:PROPERTIES:
:head: 前蘄州烏牙山彥賓禪師法嗣
:END:
¶

******** 安州大安山興古禪師
安州大安山興古禪師。僧問。亡僧遷化向什¶
麼處去也。師曰。昨夜三更月上峯。問維摩寂¶
默是說不是說。師曰。暗石牛兒超然不出¶
戶。¶

******** 蘄州烏牙山行朗禪師
蘄州烏牙山行朗禪師。僧問未作人身已前¶
作什麼來。師曰。海上石牛歌三拍。一條紅線¶
掌間分。問迦葉上行衣何人合得披。師曰。天¶
然無相子不掛出塵衣。¶

******* 前鳳翔府青和尚法嗣
:PROPERTIES:
:head: 前鳳翔府青峯和尚法嗣
:END:
¶

******** 西川靈龕和尚
西川靈龕和尚。僧問。如何是諸佛出身處。師¶
曰。出處非干佛春來草自青。問碌碌地時如¶
何。師曰。試進一步看。
<pb:T_T51n2076_0397a>¶

******** 京兆紫閣山端己禪師
京兆紫閣山端已禪師。僧問。四相俱盡立什¶
麼為真。師曰。爾什麼處去來。問渭水正東流¶
時如何。師曰。從來無間斷。¶

******** 房州開山懷晝禪師
房州開山懷晝禪師。僧問。作何行業即得不¶
違千聖。師曰。妙行無倫匹情玄體自殊。問有¶
耳不臨清水洗。無心誰為白雲幽。師曰。無木¶
掛千金。曰掛後如何。師曰。杳杳人難辨。¶

******** 幽州傳法和尚
幽州傳法和尚。僧問。教意與祖意是同是別。¶
師曰。華開金線秀古洞白雲深。問別人為什¶
麼徒弟多。師為什麼無徒弟。師曰。海島龍多¶
隱茆茨鳳不棲。¶

******** 益州淨眾寺歸信禪師
益州淨眾寺歸信禪師。僧問。蓮華未出水時¶
如何。師曰。菡萏滿池流。曰出水後如何。師曰。¶
葉落不知秋。問不假浮囊便登巨海時如何。¶
師曰。紅嘴飛超三界外。綠毛也解道煎茶。¶

******** 青山第二世清免禪師
青峯山清免禪師(第二世住)僧問。久醞蒲萄酒今日¶
為誰開。師曰。飲者方知。問如何是祖師西來¶
意。師曰。耨池無一滴四海自滔滔。¶
景德傳燈錄卷第二十三¶

