#-*- mode: org; -*-
#+DATE: 2011-04-26 17:35:16
#+PROPERTY: baseedition DCS
#+PROPERTY: id T51n2076
#+PROPERTY: title 景德傳燈錄
#+PROPERTY: JUAN 3
#+PROPERTY: LASTPB  <pb:DCS_T51n2076_0027a>
<pb:DCS_T51n2076_0027a>¶¶¶¶
景徳傳燈録卷第三。¶
中華五祖并旁出尊宿共二十五人。¶
第二十八祖菩提達磨。(旁出三人一道育禪師。二道副禪師。¶
三尼總持。無機縁語句不録。)¶
第二十九祖慧可大師。(旁出七世共一十七人三人見縁。)¶
僧那禪師。向居士。¶
相州慧滿禪師。(峴山神定禪師。寳月禪師。華閑居士。大士化公。和公。廖¶
居士。華閑居士復出一人曇邃。曇邃復出三人。一延陵慧簡。二彭城慧¶
瑳。三定林寺慧綱。慧綱復出六合大覺。大覺出高郵曇影。曇影出太¶
山明練。明練出楊州靜泰。已上一十四人無機縁語句不録。)¶
第三十祖僧璨大師。¶
第三十一祖道信大師。(旁出七十六人見第四卷。)¶
第三十二祖弘忍大師。(旁出一百七人見第五卷。)¶
第二十八祖菩提達磨
第二十八祖菩提達磨者。南天竺國香至王¶
第三子也。姓刹利帝。本名菩提多羅。後遇二¶
<pb:DCS_T51n2076_0027b>¶
十七祖般若多羅。至本國受王供養。知師密¶
迹。因試令與二兄辨所施寳珠。發明心要。既¶
而尊者謂曰。汝於諸法已得通量。夫達磨者¶
通大之義也。宜名達磨。因改號菩提達磨。師¶
乃告尊者曰。我既得法。當往何國而作佛事。¶
願垂開示。尊者曰、汝雖得法、未可遠遊。且止¶
南天竺。待吾滅後六十七載。當往震旦。設大法¶
藥、直接上根。愼勿速行、衰於日下。師又曰、彼¶
有大士堪爲法器否。千載之下有留難否。尊¶
者曰、汝遵化之方。獲菩提者不可勝數。吾滅¶
後六十餘年、彼國有難。水中文布、自善降之。¶
汝至時、南方勿住。彼唯好有爲功業、不見佛¶
理。汝縱到彼、亦不可久留。聽吾偈曰。路行¶
跨水復逢羊。獨自悽悽暗度江。日下可憐雙¶
象馬。二株嫩桂久昌昌。復演八偈。皆預讖¶
佛教隆替。(事具寳林傳及聖胄集。)。師恭稟教義。服勤左¶
右垂四十年。未甞廢闕。迨尊者順世、遂演化¶
本國。時有二師、一名佛大先。一名佛大勝多。¶
<pb:DCS_T51n2076_0028a>¶
本與師同學佛陀跋陀小乘禪觀。佛大先既¶
遇般若多羅尊者。捨小趣大、與師竝化。時號¶
二甘露門矣。而佛大勝多更分途而爲六宗。¶
第一有相宗。第二無相宗。第三定慧宗。第四¶
戒行宗。第五無得宗。第六寂靜宗。各封己解、¶
別展化源。聚落崢嶸、徒衆甚盛。大師喟然而¶
歎曰、彼之一師已陷牛迹。況復支離繁盛而¶
分六宗。我若不除、永纏邪見。言已、微現神力¶
至第一有相宗所。問曰、一切諸法何名實相。¶
彼衆中有一尊長薩婆羅答曰。於諸相中不¶
互諸相、是名實相。師曰、一切諸相而不互者。¶
若明實相、當何定邪。彼曰、於諸相中實無有¶
定。若定諸相、何名爲實。師曰、諸相不定便名¶
實相。汝今不定、當何得之。彼曰、我言不定、不¶
説諸相。當説諸相、其義亦然。師曰、汝言不定、¶
當爲實相。定不定故、即非實相。彼曰、定既不¶
定即非實相。知我非故、不定不變。師曰、汝今¶
不變、何名實相。已變已往、其義亦然。彼曰、不¶
<pb:DCS_T51n2076_0028b>¶
變當在、在不在故。故變實相以定其義。師曰、¶
實相不變、變即非實。於有無中、何名實相。薩¶
婆羅心知聖師懸解濳達。即以手指虚空曰。¶
此是世間有相、亦能空故。當我此身得似否。¶
師曰、若解實相、即見非相。若了非相、其色亦¶
然。當於色中不失色體。於非相中不礙有故。¶
若能是解、此名實相。彼衆聞已、心意朗然、欽¶
禮信受。師又瞥然匿跡。至第二無相宗所。問¶
曰、汝言無相、當何證之。彼衆中有智者波羅¶
提。答曰、我明無相、心不現故。師曰、汝心不現、¶
當何明之。彼曰、我明無相、心不取捨。當於明¶
時、亦無當者。師曰、於諸有無、心不取捨。又無¶
當者、諸明無故。彼曰、入佛三昧、尚無所得。何¶
況無相、而欲知之。師曰、相既不知、誰云有無。¶
尚無所得、何名三昧。彼曰、我説不證、證無所¶
證。非三昧故我説三昧。師曰、非三昧者、何當¶
名之。汝既不證、非證何證。波羅提聞師辨析、¶
即悟本心。禮謝於師、懺悔往謬。師記曰、汝當¶
<pb:DCS_T51n2076_0029a>¶
得果、不久證之。此國有魔、非久降之。言已、忽¶
然不現。至第三定慧宗所。問曰、汝學定慧、爲¶
一爲二。彼衆中有婆蘭陀者。答曰、我此定慧、¶
非一非二。師曰、既非一二、何名定慧。彼曰、在¶
定非定處慧非慧。一即非一二亦不二。師曰、¶
當一不一、當二不二。既非定慧、約何定慧。彼¶
曰、不一不二、定慧能知。非定非慧、亦復然矣。¶
師曰、慧非定故、然何知哉。不一不二、誰定誰¶
慧。婆蘭陀聞之、疑心氷釋。至第四戒行宗所。¶
問曰、何者名戒。云何名行。當此戒行、爲一爲¶
二。彼衆中有一賢者。答曰、一二二一、皆彼所¶
生。依教無染、此名戒行。師曰、汝言依教、即是¶
有染。一二倶破、何言依教。此二違背、不及於行。¶
内外非明、何名爲戒。彼曰、我有内外、彼已知¶
竟。既得通達、便是戒行。若説違背、倶是倶非。¶
言及清淨、即戒即行。師曰、倶是倶非、何言清¶
淨。既得通故、何談内外。賢者聞之、即自慚服。¶
至第五無得宗所。問曰、汝云無得、無得何得。¶
<pb:DCS_T51n2076_0029b>¶
既無所得、亦無得得。彼衆中有寳靜者。答曰、¶
我説無得、非無得得。當説得得、無得是得。師¶
曰、得既不得、得亦非得。既云得得、得得何得。¶
彼曰、見得非得、非得是得。若見不得、名爲得¶
得。師曰、得既非得、得得無得。既無所得、當何¶
得得。寳靜聞之、頓除疑網。至第六寂靜宗所。¶
問曰、何名寂靜。於此法中、誰靜誰寂。彼有尊¶
者、答曰。此心不動、是名爲寂。於法無染、名之¶
爲靜。師曰、本心不寂、要假寂靜。本來寂故、何¶
用寂靜。彼曰、諸法本空、以空空故。於彼空空、¶
故名寂靜。師曰、空空已空、諸法亦尓。寂靜無¶
相、何靜何寂。彼尊者聞師指誨、豁然開悟。既¶
而六衆咸誓歸依。由是化被南天、聲馳五印。¶
遠近學者、靡然嚮風。經六十餘載、度無量衆。¶
後値異見王輕毀三寳。毎云、我之祖宗、皆信¶
佛道。陷于邪見、壽年不永、運祚亦促。且我身¶
是佛、何更外求。善惡報應、皆因多智之者。妄¶
搆其説。至於國内、耆舊爲前王所奉者。悉從¶
<pb:DCS_T51n2076_0030a>¶
廢黜。師知已、歎彼徳薄、當何救之。又念無相¶
宗中二首領。其一波羅提者。與王有縁、將證¶
其果。其二宗勝者。非不博辯、而無宿因。時六¶
宗徒衆亦各念言。佛法有難、師何自安。師遥¶
知衆意即彈指應之。六衆聞之云。此是我師¶
達磨信響。我等宜須速行、以副慈命。言已至¶
師所、禮拜問訊。師曰、今一葉翳虚、孰能剪拂。¶
宗勝曰、我雖淺薄、敢憚其行。師曰、汝雖辯慧、¶
而道力未全。宗勝自念。我師恐我見王作大¶
佛事。名譽顯達、映奪尊威。縱彼福慧爲王、我¶
是沙門。受佛教旨、豈難敵也。言訖、濳去至王¶
所、廣説法要。及世界苦樂人天善惡等事。王¶
與之往返徴詰、無不詣理。王曰、汝今所解、其¶
法何在。宗勝曰、如王治化當合其道。王所有¶
道何在。王曰、我所有道、將除邪法。汝所有法、¶
將伏何人。師不起于座、懸知宗勝義墮。遽告¶
波羅提曰、宗勝不稟吾教。濳化於王、須臾即¶
屈。汝可速救。波羅提恭稟師旨云。願假神力。¶
<pb:DCS_T51n2076_0030b>¶
言已、雲生足下。至王前、默然而住。時王正問¶
宗勝。忽見波羅提乘雲而至。愕然忘其問答¶
曰、乘空之者、是正是邪。答曰、我非邪正、而來¶
正邪。王心若正、我無邪正。王雖驚異、而驕慢¶
方熾。即擯宗勝令出。波羅提曰、王既有道、何¶
擯沙門。我雖無解、願王致問。王怒而問曰、何¶
者是佛。答曰、見性是佛。王曰、師見性否。答曰、¶
我見佛性。王曰、性在何處。答曰、性在作用。王¶
曰、是何作用、我今不見。答曰、今見作用、王自¶
不見。王曰、於我有否。答曰、王若作用、無有不¶
是。王若不用、體亦難見。王曰、若當用時、幾處¶
出現。答曰、若出現時、當有其八。王曰、其八出¶
現、當爲我説。波羅提即説偈曰。在胎爲身¶
處世名人。在眼曰見在耳曰聞。在鼻辨香在¶
口談論。在手執捉在足運奔。遍現倶該沙¶
界。收攝在一徴塵。識者知是佛性。不識喚作¶
精魂。王聞偈已、心即開悟。乃悔謝前非、咨¶
詢法要。朝夕忘倦、迄于九旬。時宗勝既被斥¶
<pb:DCS_T51n2076_0031a>¶
逐、退藏深山。念曰、我今百歳八十爲非。二十¶
年來、方歸佛道。性雖愚昧、行絶瑕疵。不能禦¶
難、生何如死。言訖、即自投崖。俄有一神人以¶
手捧承。置于巖石之上、安然無損。宗勝曰、我¶
忝沙門。當與正法爲主。不能抑絶王非。是以¶
捐身自責。何神祐助、一至於斯。願垂一語、以¶
保餘年。於是神人乃説偈曰。師壽於百歳、¶
八十而造非。爲近至尊故、熏修而入道。雖具¶
少智慧、而多有彼我。所見諸賢等、未甞生珍¶
敬。二十年功徳、其心未恬靜。聰明輕慢故、而¶
獲至於此。得王不敬者、當感果如是。自今不¶
踈怠、不久成奇智。諸聖悉存心、如來亦復爾。¶
宗勝聞偈欣然。即於巖間宴坐。時異見王復¶
問波羅提曰。仁者智辯、當師何人。答曰、我所¶
出家。即婆羅寺烏沙婆三藏爲授業師。其出¶
世師者、即大王叔菩提達磨是也。王聞師名、¶
驚駭久之曰。鄙薄忝嗣王位。而趣邪背正、忘¶
我尊叔。遽敕近臣特加迎請。師即隨使而至。¶
<pb:DCS_T51n2076_0031b>¶
爲王懺悔往非。王聞規誡、泣謝于師。又詔宗¶
勝歸國。大臣奏曰。宗勝被謫投崖、今已亡矣。¶
王告師曰、宗勝之死、皆自於吾。如何大慈、令¶
免斯罪。師曰、宗勝今在巖間宴息。但遣使召、¶
當即至矣。王即遣使入山。果見宗勝端居禪¶
寂。宗勝蒙召、乃曰、深媿王意。貧道誓處巖泉。¶
且王國賢徳如林。達磨是王之叔、六衆所師。¶
波羅提法中龍象。願王崇仰二聖、以福皇基。¶
使者復命未至。師謂王曰、知取得宗勝否。王¶
曰、未知。師曰、一請未至、再命必來。良久使還、¶
果如師語。師遂辭王曰、當善修徳。不久疾作、¶
吾且去矣。經七日、王乃得疾。國醫診治、有加¶
無瘳。貴戚近臣憶師前記。急發使告師曰。王¶
疾殆至彌留。願叔慈悲遠來軫救。師即至王¶
所、慰問其疾。時宗勝再承王召、即別巖間。波¶
羅提久受王恩、亦來問疾。波羅提曰。當何施¶
爲、令王免苦。師即令太子爲王宥罪施恩。崇¶
奉僧寳、復爲王懺悔云。願罪消滅。加是者三、¶
<pb:DCS_T51n2076_0032a>¶
王疾有間。師心念、震旦縁熟、行化時至。乃先¶
辭祖塔、次別同學。然至王所、慰而勉之。曰、當¶
勤修白業護持三寳。吾去非晩、一九即迴。王¶
聞師言、涕涙交集。曰、此國何罪彼土何祥。叔¶
既有縁、非吾所止。唯願不忘父母之國、事畢¶
早迴。王即具大舟、實以衆寳。躬率臣寮、送至¶
海壖。師汎重溟。凡三周寒暑、達于南海。實梁¶
普通八年丁未歳九月二十一日也。廣州剌¶
史蕭嚴具主禮迎接。表聞武帝。帝覽奏遣使¶
齎詔迎請。十月一日至金陵。帝問曰、朕即位¶
已來。造寺冩經度僧不可勝紀。有何功徳。師¶
曰、竝無功徳。帝曰、何以無功徳。師曰、此但人¶
天小果有漏之因。如影隨形、雖有非實。帝曰、¶
如何是眞功徳。答曰、淨智妙圓、體自空寂。如¶
是功徳、不以世求。帝又問、如何是聖諦第一¶
義。師曰、廓然無聖。帝曰、對朕者誰。師曰、不識。¶
帝不領悟。師知機不契。是月十九日、濳迴江¶
北。十一月二十三日、屆于洛陽。當後魏孝明¶
<pb:DCS_T51n2076_0032b>¶
太和十年也。寓止于嵩山少林寺。面壁而坐、¶
終日默然、人莫之測。謂之壁觀婆羅門。時有¶
僧神光者、曠達之士也。久居伊洛。博覽群書¶
善談玄理。毎歎曰、孔老之教、禮術風規。莊易¶
之書、未盡妙理。近聞達磨大士住止少林。至¶
人不遥、當造玄境。乃往彼晨夕參承。師常端¶
坐面牆莫聞誨勵。光自惟曰、昔人求道。敲骨¶
取髓、刺血濟饑。布髮掩泥、投崖飼虎。古尚若¶
此、我又何人。其年十二月九日、夜天大雨雪。¶
光堅立不動。遲明積雪過膝。師憫而問曰。汝¶
久立雪中、當求何事。光悲涙曰、惟願和尚慈¶
悲。開甘露門、廣度群品。師曰、諸佛無上妙道、¶
曠劫精勤。難行能行、非忍而忍。豈以小徳小¶
智輕心慢心。欲冀眞乘、徒勞勤苦。光聞師誨¶
勵。濳取利刀自斷左臂置于師前。師知是法¶
器。乃曰、諸佛最初求道爲法忘形。汝今斷臂¶
吾前、求亦可在。師遂因與、易名曰慧可。光曰、¶
諸佛法印、可得聞乎。師曰、諸佛法印、匪從人¶
<pb:DCS_T51n2076_0033a>¶
得。光曰、我心未寧、乞師與安。師曰、將心來與¶
汝安。曰、覓心了不可得。師曰、我與汝安心竟。¶
後孝明帝聞師異跡。遣使齎詔徴。前後三至、¶
師不下少林。帝彌加欽尚。就賜摩衲袈裟二¶
領。金鉢銀水瓶繒帛等。師牢讓三返。帝意彌¶
堅、師乃受之。自你緇白之衆、倍加信向。迄九¶
年已、欲西返天竺。乃命門人曰、時將至矣。汝¶
等蓋各言所得乎。時門人道副對曰。如我所¶
見。不執文字不離文字而爲道用。師曰、汝得¶
吾皮。尼總持曰、我今所解。如慶喜見阿閦佛¶
國。一見更不再見。師曰、汝得吾肉。道育曰、四¶
大本空、五陰非有。而我見處無一法可得。師¶
曰、汝得吾骨。最後慧可禮拜後依位而立。師¶
曰、汝得吾髓。乃顧慧可而告之曰。昔如來以¶
正法眼付迦葉大士。展轉囑累而至於我。我¶
今付汝汝當護持。并授汝袈裟以爲法信。各¶
有所表宜可知矣。可曰、請師指陳。師曰、内傳¶
法印以契證心。外付袈裟以定宗旨。後代澆¶
<pb:DCS_T51n2076_0033b>¶
薄、疑慮競生。云吾西天之人。言汝此方之子。¶
憑何得法、以何證之。汝今受此衣法。卻後難¶
生、但出此衣并吾法偈。用以表明、其化無礙。¶
至吾滅後二百年、衣止不傳。法周沙界。明道¶
者多行道者少。説理者多通理者少。濳符密¶
證、千萬有餘。汝當闡揚勿輕未悟。一念迴機、¶
便同本得。聽吾偈曰。吾本來茲土、傳法救¶
迷情。一花開五葉、結果自然成。師又曰。吾¶
有楞伽經四卷、亦用付汝。即是如來心地要¶
門。令諸衆生開示悟入。吾自到此、凡五度中¶
毒。我常自出而試之、置石石裂。縁吾本離南¶
印、來此東土。見赤縣神州有大乘氣象。遂踰¶
海越漠、爲法求人。際會未諧、如愚若訥。今得¶
汝傳授吾意已終。(別記云。師初居少林寺九年。爲二祖説法。祇教曰、外¶
息諸縁、内心無喘。心如牆壁、可以入道。慧可種種説心性理、道未契。師祇遮其非。¶
不爲説¶
無念心體。慧可曰、我已息諸縁。師曰、莫不成斷滅去否。可曰、不成斷滅。師曰、何以驗¶
之、云¶
不斷滅。可曰、了了常知、故言之不可及。師曰、此是諸佛所傳心體。更勿疑也。)言已、¶
乃與徒衆往禹門千聖寺止三日。有期城太¶
<pb:DCS_T51n2076_0034a>¶
守楊衒之。早慕佛乘、問師曰。西天五印、師承¶
爲祖、其道如何。師曰、明佛心宗、行解相應、名¶
之曰祖。又問、此外如何。師曰、須明他心、知其¶
今古。不厭有無、於法無取。不賢不愚、無迷無¶
悟。若能是解、故稱爲祖。又曰、弟子歸心三寳、¶
亦有年矣。而智慧昏蒙、尚迷眞理。適聽師言、¶
罔知攸措。願師慈悲、開示宗旨。師知懇到、即¶
説偈曰。亦不覩惡而生嫌。亦不觀善而勤¶
措。亦不捨智而近愚。亦不抛迷而就悟。達大¶
道兮過量。通佛心兮出度。不與凡聖同躔。超¶
然名之曰祖。衒之聞偈、悲喜交并。曰、願師¶
久住世間、化導群有。師曰、吾即逝矣、不可久¶
留。根性萬差、多逢患難。衒之曰、未審何人。弟¶
子爲師除得。師曰、吾以傳佛祕密、利益迷途。¶
害彼自安、必無此理。衒之曰、師若不言、何表¶
通變觀照之力。師不獲已、乃爲讖曰。江槎分¶
玉浪。管炬開金鎖。五口相共行。九十無彼我。¶
衒之聞語、莫究其端。默記于懷、禮辭而去。師¶
<pb:DCS_T51n2076_0034b>¶
之所讖。雖當時不測、而後昔符驗。時魏氏奉¶
釋禪儁如林。光統律師流支三藏者。乃僧中¶
之鸞鳳也。覩師演道斥相指心。毎與師論議、¶
是非鋒起。師遐振玄風、普施法雨。而偏局之¶
量、自不堪任。競起害心、數加毒藥。至第六度、¶
以化縁已畢傳法得人。遂不復救之端居而¶
逝。即後魏孝明帝太和十九年丙辰歳十月¶
五日也。其年十二月二十八日。葬熊耳山。起¶
塔於定林寺。後三歳、魏宋雲奉使西域迴。遇¶
師于葱嶺。見手携隻履、翩翩獨逝。雲問師何¶
往。師曰、西天去。又謂雲曰、汝主已厭世。雲聞¶
之茫然。別師東邁。既復命、即明帝已登遐矣。¶
而孝莊即位、雲具奏其事。帝令啓壙。惟空棺¶
一隻革履存焉。擧朝爲之驚歎。奉詔取遺履。¶
於少林寺供養。至唐開元十五年丁卯歳。爲¶
信道者竊在五臺華嚴寺。今不知所在。初梁¶
武遇師、因縁未契。及聞化行魏邦。遂欲自撰¶
師碑而未暇也。後聞宋雲事、乃成之。代宗謚¶
<pb:DCS_T51n2076_0035a>¶
圓覺大師。塔曰空觀。師自魏丙辰歳告寂。迄¶
皇宋景徳元年甲辰。得四百六十七年矣。¶
第二十九祖慧可大師
第二十九祖慧可大師者。武牢人也、姓姫氏。¶
父寂未有子時、甞自念言。我家崇善、豈無令¶
子。祷之既久、一夕感異光照室。其母因而懷¶
姙。及長遂以照室之瑞、名之曰光。自幼志氣¶
不群。博渉詩書、尤精玄理。而不事家産、好遊¶
山水。後覽佛書、超然自得。即抵洛陽龍門香¶
山。依寳靜禪師出家。受具於永穆寺。浮遊講¶
肆、遍學大小乘義。年三十二、卻返香山。終日¶
宴坐、又經八載。於寂默中、倏見一神人。謂曰、¶
將欲受果、何滯此耶。大道匪遥、汝其南矣。光¶
知神助、因改名神光。翌日、覺頭痛如刺。其師¶
欲治之。空中有聲曰。此乃換骨非常痛也。光¶
遂以見神事白于師。師視其頂骨、即如五峯¶
秀出矣。乃曰、汝相吉祥、當有所證。神令汝南¶
者。斯則少林達磨大士必汝之師也。光受教¶
造于少室。其得法傳衣事跡。達磨章具之矣。¶
<pb:DCS_T51n2076_0035b>¶
自少林託化西歸。大師繼闡玄風、博求法嗣。¶
至北齊天平二年。有一居士、年踰四十。不言¶
名氏、聿來設禮。而問師曰、弟子身纏風恙。請¶
和尚懺罪。師曰、將罪來與汝懺。居士良久云、¶
覓罪不可得。師曰、我與汝懺罪竟。宜依佛法¶
僧住。曰、今見和尚已知是僧。未審何名佛法。¶
師曰、是心是佛是心是法。法佛無二僧寳亦¶
然。曰、今日始知、罪性不在内不在外不在中¶
間。如其心然、佛法無二也。大師深器之即爲¶
剃髮。云是吾寳也、宜名僧璨。其年三月十八¶
日於光福寺受具。自茲疾漸愈。執侍經二載、¶
大師乃告曰。達磨菩提遠自竺乾以正法眼¶
藏密付於吾。吾今授汝、并達磨信衣。汝當守¶
護、無令斷絶。聽吾偈曰。本來縁有地、因地¶
種華生。本來無有種、華亦不曾生。大師付¶
衣法已又曰。汝受吾教宜處深山。未可行化¶
當有國難。璨曰、師既預知、願垂示誨。師曰、非¶
吾知也。斯乃達磨傳般若多羅懸記云。心中¶
<pb:DCS_T51n2076_0036a>¶
雖吉外頭凶是也。吾校年代、正在于汝。當諦¶
思前言、勿罹世難。然吾亦有宿累、今要酬之。¶
善去善行、俟時傳付。大師付囑已。即於鄴都¶
隨宜説法。一音演暢、四衆歸依。如是積三十¶
四載。遂韜光混跡、變易儀相。或入諸酒肆、或¶
過於屠門。或習街談、或隨厮役。人問之曰、師¶
是道人、何故如是。師曰、我自調心、何關汝事。¶
又於筦城縣匡救寺三門下。談無上道。聽者¶
林會。時有辯和法師者。於寺中講涅槃經。學¶
徒聞師闡法、稍稍引去。辯和不勝其憤。興謗于¶
邑宰翟仲侃。仲侃惑其邪説、加師以非法。師¶
怡然委順。識眞者謂之償債。時年一百七歳。¶
即隨文帝開皇十三年癸丑歳。三月十六日¶
也。(皓月供奉、問長沙岑和尚。古徳云、了即業障本來空。未了應須償宿債。只如師子尊¶
者二祖大師。爲什麼得償債去。長沙云、大徳不識本來空。彼云、如何是本來空。長沙云、¶
業¶
障是。又問、如何是業障。長沙云、本來空是。彼無語。長沙便示一偈云。假有元非有、¶
假滅亦¶
<pb:DCS_T51n2076_0036b>¶
非無。涅槃償債義、一性更無殊。)後葬於磁州滏陽縣東北七¶
十里。唐徳宗謚大祖禪師。自師之化。至皇宋¶
景徳元年甲辰。得四百一十三年。¶
僧那禪師
僧那禪師、姓馬氏。少而神儁、通究墳典。年二¶
十一講禮易於東海。聽者如市。曁南徂相部、¶
學衆隨至。會二祖説法。與同志十人投祖出¶
家。自邇手不執筆、永捐世典。惟一衣一鉢一¶
坐一食。奉頭陀行。既久侍於祖。後謂門人慧¶
滿曰。祖師心印、非專苦行、但助道耳。若契本¶
心、發隨意眞光之用。則苦行如握土成金。若¶
唯務苦行、而不明本心。爲憎愛所縛。則苦行¶
如黒月夜履于險道。汝欲明本心者、當審諦¶
推察。遇色遇聲、未起覺觀時、心何所之。是無¶
耶、是有耶。既不墮有無處所。則心珠獨朗。常¶
照世間、而無一塵許間隔。未甞有一刹那頃¶
斷續之相。故我初祖兼付楞伽經四卷。謂我¶
師二祖曰。吾觀震旦唯有此經可以印心。仁¶
者依行、自得度世。又二祖凡説法竟、乃曰。此¶
經四世之後、變成名相。深可悲哉。我今付汝、¶
宜善護持。非人愼勿傳之。付囑已師乃遊方。¶
<pb:DCS_T51n2076_0037a>¶
莫知其終。向居士
向居士、幽棲林野、木食澗飮。北¶
齊天保初、聞二祖盛化。乃致書通好曰。影由¶
形起響逐聲來。弄影勞形、不識形爲影本。揚¶
聲止響、不知聲是響根。除煩惱而趣涅槃。喩¶
去形而覓影。離衆生而求佛果。喩默聲而尋¶
響。故知迷悟一途、愚智非別。無名作名、因其¶
名則是非生矣。無理作理、因其理則爭論起¶
矣。幻化非眞、誰是誰非。虚妄無實、何空何有。¶
將知得無所得、失無所失。未及造謁、聊申此¶
意。伏望答之。二祖大師命筆迴示曰。備觀來¶
意皆如實。眞幽之理竟不殊。本迷摩尼謂瓦¶
礫。豁然自覺是眞珠。無明智慧等無異。當知¶
萬法即皆如。愍此二見之徒輩。申辭措筆作¶
斯書。觀身與佛不差別。何須更覓彼無餘。居¶
士捧披祖偈。乃伸禮覲、密承印記。相州隆化寺慧滿禪師
相州隆¶
化寺慧滿禪師。榮陽人也。姓張氏。始於本寺¶
遇僧那禪師開示。志存儉約唯蓄二鍼、冬則¶
乞補夏乃捨之。自言一生心無怯怖。身無蚤¶
<pb:DCS_T51n2076_0037b>¶
虱睡而不夢、常行乞食住無再宿。所至伽藍、¶
則破柴製履。貞觀十六年。於洛陽會善寺側¶
宿古墓中。遇大雪、旦入寺、見曇曠法師。曠怪¶
所從來。師曰、法有來耶。曠遣尋來處。四邊雪¶
積五尺許。曠曰、不可測也。尋聞有括録事諸¶
僧逃隱。師持鉢周行聚落、無所滯礙。隨得隨¶
散索尓虚閑。有請宿齋者。師曰、天下無僧、方¶
受斯請也。又甞示人曰。諸佛説心令知心相、¶
是虚妄。今乃重加心相深違佛意。又増論議¶
殊乖大理。故常齎楞伽經四卷。以爲心要、如¶
説而行。蓋遵歴世之遺付也。後於陶冶中無¶
疾坐化。壽七十許。第三十祖僧璨大師
第三十祖僧璨大師者。¶
不知何許人也。初以白衣謁二祖。既受度傳¶
法。隱于舒州之皖公山。屬後周武帝破滅佛¶
法。師往來太湖縣司空山、居無常處。積十餘¶
載、時人無能知者。至隋開皇十二年壬子歳。¶
有沙彌道信、年始十四。來禮師曰。願和尚慈¶
悲、乞與解脱法門。師曰、誰縛汝。曰、無人縛。師¶
<pb:DCS_T51n2076_0038a>¶
曰何更求解脱乎。信於言下大悟。服勞九載。¶
後於吉州受戒、侍奉尤謹。師屡試以玄微、知¶
其縁熟。乃付衣法偈曰。華種雖因地、從地¶
種華生。若無人下種、華地盡無生。師又曰、¶
昔可大師付吾法後。往鄴都行化三十年方¶
終。今吾得汝、何滯此乎。即適羅浮山、優游二¶
載。卻旋舊址逾月。士民奔趨、大設檀供。師爲¶
四衆廣宣心要訖。於法會大樹下合掌立終。¶
即隋焬帝大業二年丙寅。十月十五日也。唐¶
玄宗謚鑑智禪師覺寂之塔。至皇宋景徳元¶
年甲辰歳。凡四百載矣。初唐河南尹李常。素仰¶
祖風、深得玄旨。天寳乙酉歳、遇荷澤神會。問¶
曰、三祖大師葬在何處。或聞入羅浮不迴。或¶
説終於山谷。未知孰是。會曰、璨大師自羅浮¶
歸山谷。得月餘方示滅。今舒州見有三祖墓。¶
常未之信也。常謫爲舒州別駕。因詢問山谷¶
寺衆僧曰。聞寺後有三祖墓是否。時上座慧¶
觀對曰、有之。常欣然與寮佐同往瞻禮。又啓¶
<pb:DCS_T51n2076_0038b>¶
壙取眞儀闍維之。得五色舍利三百粒。以百¶
粒出己俸建塔焉。百粒寄荷澤神會、以徴前¶
言。百粒隨身。後於洛中私第設齋以慶之。時¶
有西域三藏犍那等在會中。常問三藏。天竺¶
禪門祖師多少。犍那答曰。自迦葉至般若多¶
羅、有二十七祖。若敍師子尊者傍出達磨達。¶
四世二十二人。總有肆拾玖祖。若從七佛至¶
此璨大師。不括横枝、凡三十七世。常又問會¶
中耆徳曰。甞見祖圖、或引五十餘祖。至於支¶
派差殊、宗族不定。或但有空名者。以何爲驗。¶
時有智本禪師者。六祖門人也。答曰、斯乃後¶
魏初佛法淪替。有沙門曇曜。於紛紜中以素¶
絹單録。得諸祖名字或忘失次第。藏衣領中、¶
隱于巖穴。經三十五載、至文成帝即位。法門¶
中興。曇曜名行倶崇、遂爲僧統。乃集諸沙門¶
重議結集。目爲付法藏傳。其間小有差互。即¶
曇曜抄録時、怖懼所致。又經一十三年。帝令¶
國子博士黄元眞。與北天竺三藏佛陀扇多¶
<pb:DCS_T51n2076_0039a>¶
吉弗煙等。重究梵文、甄別宗旨。次敍師承、得¶
無紕繆也。第三十一祖道信大師
第三十一祖道信大師者。姓司¶
馬氏。世居河内。後徙於詎州之廣濟縣。師生¶
而超異。幼慕空宗諸解脱門、宛如宿習。既嗣¶
祖風、攝心無寐。脇不至席者、僅六十年。隋大¶
業十三載。領徒衆抵吉州。値群盜圍城、七旬¶
不解。萬衆惶怖。師愍之、教令念摩訶般若。時¶
賊衆望雉堞間、若有神兵。乃相謂曰。城内必¶
有異人、不可攻矣。稍稍引去。唐武徳甲申歳。¶
師卻返詎春、住破頭山。學侶雲臻。一日往黄¶
梅縣、路逢一小兒。骨相奇秀、異乎常童。師問¶
曰、子何姓。答曰、姓即有、不是常姓。師曰、是何¶
姓。答曰、是佛性。師曰、汝無性耶。答曰、性空故。¶
師默識其法器。即俾侍者至其家。於父母所¶
乞令出家。父母以宿縁故、殊無難色。遂捨爲¶
弟子。以至付法傳衣偈曰。華種有生性、因¶
地華生生。大縁與信合、當生生不生。遂以¶
學徒委之。一日告衆曰。吾武徳中遊廬山。登¶
<pb:DCS_T51n2076_0039b>¶
絶頂望破頭山。見紫雲如蓋。下有白氣、横分¶
六道。汝等會否。衆皆默然。忍曰、莫是和尚他¶
後横出一枝佛法否。師曰、善。後貞觀癸卯歳。¶
太宗嚮師道味、欲瞻風彩。詔赴京師上表遜¶
謝。前後三返、竟以疾辭。第四度命使曰。如果¶
不起、即取首來。使至山諭旨。師乃引頚就刃¶
神色儼然。使異之迴以状聞。帝彌加歎慕。就¶
賜珍繒以遂其志。迄高宗永徽辛亥歳。閠九¶
月四日、忽垂誡門人曰。一切諸法悉皆解脱。¶
汝等各自護念、流化未來。言訖、安坐而逝。壽¶
七十有二塔于本山。明年四月八日。塔戸無¶
故自開。儀相如生。爾後門人不敢復閉。代宗¶
謚大醫禪師慈雲之塔。自圓寂至皇宋景徳¶
元年甲辰。凡三百五十六載。第三十二祖弘忍大師
第三十二祖¶
弘忍大師者。詎州黄梅人也。姓周氏。生而岐¶
嶷。童遊時逢一智者。歎曰、此子闕七種相、不¶
逮如來。後遇信大師得法。嗣化於破頭山。咸¶
亨中、有一居士。姓盧名慧能、自詎州來參謁。¶
<pb:DCS_T51n2076_0040a>¶
師問曰、汝自何來。曰、嶺南。師曰、欲須何事。曰、¶
唯求作佛。師曰、嶺南人無佛性、若爲得佛。曰、¶
人即有南北、佛性豈然。師知是異人。乃訶曰、¶
著槽廠去。能禮足而退便入碓坊。服勞於杵¶
臼之間、晝夜不息。經八月、師知付授時至。遂¶
告衆曰、正法難解。不可徒記吾言持爲己任。¶
汝等各自隨意述一偈。若語意冥符、則衣法¶
皆付。時會下七百餘僧。上座神秀者、學通内¶
外。衆所宗仰咸共推稱云。若非尊秀、疇敢當¶
之。神秀竊聆衆譽、不復思惟。乃於廊壁書一¶
偈云。身是菩提樹、心如明鏡臺。時時勤拂¶
拭、莫遣有塵埃。師因經行、忽見此偈。知是¶
神秀所述、乃讚歎曰。後代依此修行、亦得勝¶
果。其壁本欲令處士盧珍繪楞伽變相。及見¶
題偈在壁、遂止不畫。各令誦念。能在碓坊、忽¶
聆誦偈。乃問同學、是何章句。同學曰、汝不知。¶
和尚求法嗣、令各述心偈。此則秀上座所述。¶
和尚深加歎賞。必將付法傳衣也。能曰、其偈¶
<pb:DCS_T51n2076_0040b>¶
云何。同學爲誦。能良久曰、美則美矣、了則未¶
了。同學訶曰、庸流何知勿發狂言。能曰、子不¶
信耶。願以一偈和之。同學不答、相視而笑。能¶
至夜、密告一童子引至廊下。能自秉燭。令童¶
子於秀偈之側冩一偈云。菩提本非樹、心¶
鏡亦非臺。本來無一物、何假拂塵埃。大師¶
後見此偈云。此是誰作、亦未見性。衆聞師語、¶
遂不之顧。迨夜乃濳令人自碓坊召能行者¶
入室。告曰、諸佛出世、爲一大事故。隨機小大¶
而引導之。遂有十地三乘頓漸等旨、以爲教¶
門。然以無上微妙祕密圓明眞實正法眼藏。¶
付于上首大迦葉尊者。展轉傳授二十八世。¶
至達磨屆于此土。得可大師承襲以至于吾。¶
今以法寳及所傳袈裟用付於汝。善自保護、¶
無令斷絶。聽吾偈曰。有情來下種、因地果¶
還生。無情既無種、無性亦無生。能居士跪¶
受衣法。啓曰、法則既授、衣付何人。師曰、昔達¶
磨初至、人未知信。故傳衣以明得法。今信心¶
<pb:DCS_T51n2076_0041a>¶
已熟、衣乃爭端。止於汝身、不復傳也。且當遠¶
隱、俟時行化。所謂授衣之人、命如懸絲也。能¶
曰、當隱何所。師曰、逢懷即止遇會且藏。能禮¶
足已、捧衣而出。是夜南邁、大衆莫知。忍大師¶
自此不復上堂。凡三日、大衆疑怪致問。祖曰、¶
吾道行矣何更詢之。復問、衣法誰得耶。師曰、¶
能者得。於是衆議盧行者名能。尋訪既失、懸¶
知彼得、即共奔逐。忍大師既付衣法。復經四¶
載、至上元二年。忽告衆曰、吾今事畢、時可行¶
矣。即入室安坐而逝。壽七十有四。建塔於黄¶
梅之東山。代宗皇帝謚大滿禪師法雨之塔。¶
自大師滅度至皇宋景徳元年甲辰、凡三百¶
三十年。¶¶
景徳傳燈録卷第三。¶¶
