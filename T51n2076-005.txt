#-*- mode: org; -*-
#+TITLE: 景德傳燈錄
#+DATE: 2011-04-30 16:06:41
#+PROPERTY: title 景德傳燈錄
#+PROPERTY: baseedition DCS
#+PROPERTY: id T51n2076
#+PROPERTY: JUAN 5
#+PROPERTY: LASTPB  <pb:DCS_T51n2076_0064a>
景徳傳燈録卷第五。
第三十三祖慧能大¶師。
第三十三祖慧能大師法嗣四十三人。
一十九人見録一十人旁録。
西印度堀多三藏。¶韶州法海禪師。
吉州志誠禪師。匾檐山曉了¶禪師。
河北智隍禪師。洪州法達禪師。
壽州智通¶禪師。江西志徹禪師。
信州智常禪師。廣州志¶道禪師。
廣州法性寺印宗和尚。吉州清原山¶行思禪師。
南嶽懷讓禪師。温州永嘉玄覺禪¶師。
司空山本淨禪師。婺州玄策禪師。
曹谿令¶瑫禪師。西京光宅寺慧忠禪師。
西京荷澤寺¶神會禪師。¶韶州祇陀禪師。撫州淨安禪師。嵩¶山
尋禪師。羅浮山定眞禪師。南嶽堅固禪師。¶制空山道進禪師。善快禪師。韶山
<pb:DCS_T51n2076_0064b>
縁素禪師。¶宗一禪師。會稽秦望山善現禪師。南嶽梵行<md:T_T51n2076_0230a>¶禪師。并州自在禪師。
西京咸空禪師。峽山泰¶祥禪師。光州法淨禪師。清涼山辯才禪師。廣¶州呉頭陀。
道英禪師。智本禪師。廣州清苑法¶眞禪師。玄楷禪師。曇璀禪師。韶州刺史韋
據。¶義興孫菩薩。(已上二十四人無機縁語句不¶録。)
第三十三祖慧能大師
第三十三祖慧能¶大師者。俗姓盧氏其先茫
陽人。父行瑫武徳¶中。左宦于南海之新州。遂
占籍焉。三歳喪父。¶其母守志鞠養。及長家尤
¶貧窶。師樵采以給。一日負薪至¶市中。聞客讀
金剛經。悚然問其客曰。此何法¶也、得於何人。
客曰、此名金剛經。得於黄梅忍¶大師。師遽告
其母。以爲法尋師之意。直抵韶¶州。遇高行士
劉志略、結爲交友。尼無盡藏¶者、即志略之姑
也。常讀涅槃經。師暫聽之、即¶爲解説其義。尼
遂執卷問字。師曰、字即不識¶義即請問。尼曰、
字尚不識、曷能會義。師曰、¶諸佛妙理、非關文
字。尼驚異之、告郷里耆艾¶云。能是有道之人、
宜請供養。於是居人競來瞻禮。近有寳林古
寺¶舊地。衆議營緝俾師居之。四衆霧集俄成
<pb:DCS_T51n2076_0065a>
寳¶坊。師一日忽自念曰。我求大法、豈可中道
而¶止。明日遂行。至昌樂縣西山石室間。遇智
遠¶禪師師遂請益。遠曰、觀子神姿爽抜、殆非
常¶人。吾聞西域菩提達磨。傳心印于黄梅。汝
當¶往彼參決。師辭去、直造黄梅之東禪。即唐
咸¶亨二年也。忍大師一見、默而識之。後傳衣
法、¶令隱于懷集四會之間。至儀鳳元年丙子
正¶月八日。屆南海遇印宗法師。於法性寺講
涅¶槃經。師寓止廊廡間。暮夜風颺刹幡。聞二
僧<md:T_T51n2076_0230b>¶對論。¶一云幡動一云風動。往復醻¶答、未曾
契理。師曰、可容俗流輒預高論否。直以風幡
非動、動自心¶耳。印宗竊聆此語、竦然異之。翊
日邀師入室、¶徴風幡之義。師具以理告。印宗
不覺起立云。¶行者定非常人師爲是誰。師更
無所隱、直敍¶得法因由。於是印宗執弟子之
禮。請受禪要。¶乃告四衆曰。印宗具足凡夫今
遇肉身菩薩。¶即指坐下盧居士云。即此是也。
因請出所傳信¶衣、悉令瞻禮。至正月十五日。
<pb:DCS_T51n2076_0065b>
會諸名徳爲之¶剃髮。二月八日。就法性寺智
光律師受滿分¶戒。其戒壇即宋朝求那跋陀
三藏之所置也。¶三藏記云。後當有肉身菩薩
在此壇受戒。又¶梁末眞諦三藏。於壇之側手
植二菩提樹。謂¶衆曰、卻後一百二十年。有大
開士。於此樹下¶演無上乘、度無量衆。師具戒
已。於此樹下開¶東山法門、宛如宿契。明年二
月八日、忽謂¶衆曰。吾不願此居、要歸舊隱。時
印宗與緇¶白千餘人。送師歸寳林寺。韶州刺
史韋據。請¶於大梵寺轉妙法輪。并受無相心
地戒。門人¶紀録目爲壇經、盛行于世。然返曹
谿、雨大法¶雨。學者不下千數。中宗神龍元年
降詔云。朕¶請安秀二師宮中供養。萬機之暇、
毎究一乘。¶二師竝推讓云。南方有能禪師。密受
忍大師¶衣法、可就彼問。今遣内侍薛簡馳詔
迎請。願¶師慈念、速赴上京。師上表辭疾願終
林麓。薛¶簡曰、京城禪徳皆云。欲得會道、必須
坐禪習¶定。若不因禪定得而解脱者、未之有
<pb:DCS_T51n2076_0066a>
也。未審¶師所説法如何。師曰、道由心悟、豈在
坐也。經云、<md:T_T51n2076_0230c>¶若見如來若坐若臥、是行邪¶道。何
故、無所從來、亦無所去。若無生滅、是如來清
淨禪。諸法空寂、是¶如來清淨坐。究竟無證、豈
況坐邪。簡曰、弟子¶之迴、主上必問。願和尚慈
悲、指示心要。師曰、¶道無明暗。明暗是代謝之
義。明明無盡亦是¶有盡。簡曰、明喩智慧、暗況
煩惱。修道之人、儻¶不以智慧、照破煩惱。無始
生死、憑何出離。師¶曰、若以智慧照煩惱者。此
是二乘小兒羊鹿¶等機。上智大根悉不如是。
簡曰、如何是大乘¶見解。師曰、明與無明、其性
無二。無二之性、即¶是實性。實性者、處凡愚而
不減。在賢聖而不¶増。住煩惱而不亂。居禪定
而不寂。不斷不常、¶不來不去。不在中間及其
内外。不生不滅、性¶相如如。常住不遷、名之曰
道。簡曰、師説不生¶不滅、何異外道。師曰、外道
所説不生不滅者。¶將滅止生、以生顯滅。滅猶
不滅生説無生。我¶説不生不滅者。本自無生
<pb:DCS_T51n2076_0066b>
今亦無滅。所以不¶同外道。汝若欲知心要。但
一切善惡都莫思¶量。自然得入清淨心體。湛
然常寂、妙用常沙。¶簡蒙指教、豁然大悟。禮辭
歸闕表奏師語。有¶詔謝師、并賜摩衲袈裟。絹
五百匹、寳鉢一口。¶十二月十九日。敕改古寳
林爲中興寺。三年¶十一月十八日。又敕韶州
刺史。重加崇飾、賜¶額爲法泉寺。師新州舊居
爲國恩寺。一日師¶謂衆曰、諸善知識。汝等各
各淨心、聽吾説法。¶汝等諸人自心是佛。更莫
狐疑。外無一物而能建立。¶皆是本心生萬種
法。故經云、心生種種法生。¶心滅種種法滅。若
欲成就¶種智。須達一相三昧一行三<md:T_T51n2076_0231a>¶昧。若於
一切處而不住相。彼相中不生憎愛、亦無取
捨。不念利益成壞¶等事。安靜閑恬虚融澹泊。
此名一相三昧。若¶於一切處行住坐臥。純一
直心、不動道場、眞¶成淨土。名一行三昧。若人
具二三昧、如地有¶種。能含藏長養、成就其實。
一相一行、亦復如¶是。我今説法。猶如時雨溥
<pb:DCS_T51n2076_0067a>
潤大地。汝等佛性¶譬諸種子。遇茲霑洽、悉得
發生。承吾旨者、¶決獲菩提。依吾行者、定證妙
果。先天元年告¶諸徒衆曰。吾忝受忍大師衣
法。今爲汝等説¶法、不付其衣。蓋¶汝等信根淳
熟。決定不疑、堪任大¶事。聽吾偈曰。心地含
諸種、普雨悉皆生。頓悟華情已、菩提果自成。
¶師説偈已、復曰。其法無二其心亦然。其道清
¶淨、亦無諸相。汝等愼勿觀淨及空其心。此心
¶本淨、無可取捨。各自努力、隨縁好去。師説法
¶利生、經四十載。其年七月六日。命弟子往新
¶州國恩寺。建報恩塔、仍令倍工。又有蜀僧名
¶方辯。來謁師云、善捏塑。師正色曰、試塑看。方
¶辯不領旨、乃塑師眞。可高七寸、曲盡其妙。師
¶觀之曰。汝善塑性、不善佛性。酬以衣物僧禮
¶謝而去。先天二年七月一日。謂門入曰、吾欲
¶歸新州。汝速理舟檝。時大衆哀慕、乞師且住。
¶師曰、諸佛出現、猶示涅槃。有來必去、理亦常
¶然。吾此形骸、歸必有所。衆曰、師從此去、早晩
<pb:DCS_T51n2076_0067b>
¶卻迴。師曰、葉落歸根、來時無口。又問、師之法
¶眼何人傳受。師曰、有道者得、無心者通。又問、
¶後莫有難否。曰、吾後滅五六年。當有一人來
¶取吾首。聽吾記曰。頭上養親、口裏須餐。遇滿
¶之難、楊柳爲官。又云、吾去七十年、有二菩薩。
<md:T_T51n2076_0231b>¶從東方來一在家一出家。同時興化、建立吾
¶宗。締緝伽藍昌隆法嗣。言訖、往新州國恩寺。
¶沐浴訖跏趺而化。異香襲人、白虹屬地。即其
¶年八月三日也。時韶新兩郡各修靈塔。道俗
¶莫決所之。兩郡刺史共焚香祝云。香煙引處、
¶即師之欲歸焉。時鑪香騰涌、直貫曹谿。以十
¶一月十三日入塔。壽七十六。時韶州刺史韋
¶據撰碑。門人憶念取首之記。遂先以鐵葉漆
¶布固護師頚。塔中有達磨所傳信衣。(西域¶屈眴布也。
緝木綿華心織成。後人¶以碧絹爲裏。)中宗賜摩衲寳鉢方辯塑
眞道¶具等。主塔侍者尸之。開元十年壬戍。八
月三日夜半。忽聞塔中如拽鐵索聲。僧衆驚
起。見一孝子從塔¶中走出。尋見師頚有傷。具
<pb:DCS_T51n2076_0068a>
以賊事聞於州縣。¶縣令楊侃、刺史柳無忝。得
牒、切加擒捉。五日¶於石角村捕得賊人。送韶
州鞫問。云、姓張名¶淨滿汝州梁縣人。於洪州
開元寺。受新羅僧¶金大悲錢二十千。令取六
祖大師首。歸海東¶供養。柳守聞状、未即加刑。
乃躬至曹谿、問師¶上足令韜。曰、如何處斷。韜
曰、若以國法論、理¶須誅夷。但以佛教慈悲、冤
親平等。況彼求欲¶供養、罪可恕矣。柳守嘉歎
曰。始知佛門廣大¶遂赦之。(迩後甚有名賢贊述。及壇施珍異文
¶繁¶不録。)上元元年肅宗遣使。就請¶師衣鉢歸内
供養。至永泰元年五月五日。代宗夢六祖¶大
師請衣鉢。七日敕刺史楊瑊云。朕夢感能¶禪
師。請傳法袈裟卻歸曹谿。今遣鎭國大將¶軍
劉崇景。頂戴而送。朕謂之國寳。<md:T_T51n2076_0231c>¶卿可於本寺
如法安置。專令僧衆親承宗旨者。嚴加守護、
勿令遺墜。後或爲人偸竊、皆不遠而獲。如¶是
者數四。憲宗謚大鑑禪師。塔曰元和靈¶照。
皇朝開寳初、王師平南海。劉氏殘兵作梗。¶師
<pb:DCS_T51n2076_0068b>
之塔廟鞠爲煨燼。而眞身爲守塔僧保護。¶一
無所損。尋有制興修功未竟。會太宗即位。
¶留心禪門、頗増壯麗焉。大師自唐先天二年
¶癸丑入滅。至今景徳元年甲辰歳。凡二百九
¶十二年矣。得法者、除印宗等三十三人。各化
¶一方標爲正嗣。其外藏名匿迹者、不可勝紀。
¶今於諸家傳記中。略録十人、謂之旁出。
¶西域¶堀多三藏
西域堀多三藏者、天竺人也。東遊¶韶陽、見六
祖。於言下契悟。後遊五臺、至定襄¶縣歴村。見
一僧結庵而坐。三藏問曰、汝孤坐¶奚爲。曰、觀
靜。三藏曰、觀者何人、靜者何物。其¶僧作禮問
曰、此理何如。三藏曰、汝何不自觀¶自靜。彼僧
茫然莫知其對。三藏曰、汝出誰¶門邪。曰、神秀
大師。三藏曰、我西域異道。最下¶根者不墮此
見。兀然空坐、於道何益。其僧卻¶問三藏、所師
何人。三藏曰、我師六祖。汝何不¶速往曹谿、決
其眞要。其僧即捨庵往參六祖。¶具陳前事。六
祖垂誨與三藏符合。其僧信入。¶三藏後不知
<pb:DCS_T51n2076_0069a>
所終。韶州法海禪師
韶州法海¶禪師者、曲江人也。初見六
祖、問曰。即心即佛、¶願垂指喩。祖曰、前念不生
即心。後念不滅即¶佛。成一切相即心。離一切
相即佛。吾若具説、¶窮劫不盡。聽吾偈曰。
即心名慧即佛乃定。定慧等持、意中清淨。悟
此法門、由汝習¶性。用本無生雙修是正。
法海信受、以偈贊曰。¶即心元是佛、不悟而
自屈。我知定慧因、雙修¶離諸物。(壇經云。門<md:T_T51n2076_0232a>¶人法海者、即禪
師是也。)吉州志誠禪師
吉州志誠禪師者。吉州太¶和人也。少
於荊南當陽山玉泉寺。奉事神秀¶禪師。後因
兩宗盛化。秀之徒衆、往往譏南宗¶曰。能大師
不識一字、有何所長。秀曰、他得無¶師之智。深
悟上乘吾不如也。且吾師五祖親¶付衣法。豈
徒然哉。吾所恨不能遠去親近。虚¶受國恩。汝
等諸人、無滯於此。可往曹谿質疑。¶他日迴復、
還爲吾説。師聞此語、禮辭至韶陽。¶隨衆參請、
不言來處。時六祖告衆曰。今有盜¶法之人濳
在此會。師出禮拜、具陳其事。祖曰、¶汝師若爲
<pb:DCS_T51n2076_0069b>
示衆。對曰、常指誨大衆。令住心觀¶靜、長坐不
臥。祖曰、住心觀靜、是病非禪。長坐¶拘身、於理
何益。聽吾偈曰。生來坐不臥死去¶臥不坐。
元是臭骨頭、何爲立功過。師曰、未審¶大師
以何法誨人。祖曰、吾若言有法與人。即¶爲誑
汝。但且隨方解縛、假名三昧。聽吾偈曰。
¶一切無心自性戒。一切無礙自性慧。不増不
¶退自金剛。身去身來本三昧。師聞偈悔謝、
即¶誓依歸。乃呈一偈曰。五蘊幻身、幻何究竟。
迴¶趣眞如、法還不淨。祖然之。尋迴玉泉。
匾擔山¶曉了禪師
匾擔山曉了禪師者。傳記不載。唯¶北宗門人
忽雷澄撰塔碑。盛行于世。略曰、師¶住匾擔山
法號曉了。六祖之嫡嗣也。師得無¶心¶之心、了
無相之相。無相者森羅眩目。¶無心者分別熾
然。絶一言一響。響莫可傳、傳之行矣。言莫可
窮、¶窮之非矣。師自得無無之無。不無於無也。
吾¶今以有有之有。不有於有也。不有之有、去
來¶非増。不無之無、涅槃非減。嗚呼、師住世兮
<pb:DCS_T51n2076_0070a>
曹<md:T_T51n2076_0232b>¶谿明。師寂滅兮法舟傾。師譚無説兮寰宇
盈。¶師示迷徒兮了義乘。匾擔山色垂茲色。空
谷¶猶留曉了名。河北智隍禪師
河北智隍禪師¶者。始參五
祖法席。雖甞咨決、¶而循乎漸行。後往河北結
庵長坐。積二十餘載、不見惰容。及遇六祖門
¶人策禪師遊歴于彼。激以勤求法要。師遂捨
¶庵往參六祖。祖愍其遠來、便垂開抉。師於言
¶下豁然契悟。前二十年所得、心都無影響。其
¶夜河北檀越士庶。忽聞空中有聲曰。隍禪師
¶今日得道也。後迴河北、開化四衆。洪州法達¶禪師
洪州法
達禪師者。洪州豐城人也。七歳¶出家誦法華
經。進具之後、來禮祖。師頭不至¶地。祖呵曰、禮
不投地、何如不禮。汝心中必有¶一物、蘊習何
事邪。師曰、¶念法華經已及三千部。祖曰、汝若
念至萬部得其經意。不以爲¶勝、則與吾偕行。
汝今負此事業、都不知過。聽¶吾偈曰。
禮本折慢幢、頭奚不至地。有我罪即¶生、亡功
福無比。祖又曰、汝名什麼。對曰、名法¶達。祖
<pb:DCS_T51n2076_0070b>
曰、汝名法達、何曾達法。復説偈曰。汝今¶名
法達勤誦未休歇。空誦但循聲明心號¶菩薩。
汝今有縁故、吾今爲汝説。但信佛無言、¶蓮華
從口發。師聞偈悔過曰。而今而後、當謙¶恭
一切。惟願和尚大慈、略説經中義理。祖曰、¶汝
念此經、以何爲宗。師曰、學人愚鈍。從來¶但依
文誦念。豈知宗趣。祖曰、汝試爲吾念一遍。吾
當爲汝解¶説。師即高聲念經、至方便品。祖曰、
止。此經元¶來以因縁出世爲宗。縱説多種譬
喩、亦無越¶於此。何者因縁、唯一大事。一大事
即佛知見¶也。汝愼勿錯解經意。見他道開示
悟入。自是<md:T_T51n2076_0232c>¶佛之知見、我輩無分。若作此解、乃
是謗經毀¶佛也。彼既是佛、已具知見。何用更
開。汝今當¶信。佛知見者、只汝自心。更無別體。
蓋爲一切¶衆生、自蔽光明。貪愛塵境、外縁内
擾。甘受驅¶馳。便勞他從三昧起。種種苦口、勸
令寢息。莫¶向外求與佛無二。故云開佛知見。
汝但勞勞¶執念。謂爲功課者。何異¶犛牛愛尾
<pb:DCS_T51n2076_0071a>
也。師曰、若然者、但得解義。不勞誦經耶。祖曰、
經有何過、豈¶障汝念。只爲迷悟在人、損益由
汝。聽吾偈曰。¶心迷法華轉心悟轉法華。誦
久不明己、與義¶作讎家。無念念即正有念念
成邪。有無倶不¶計長御白牛車。師聞偈再
啓曰、經云。諸大聲¶聞乃至菩薩。皆盡思度量。
尚不能¶測於佛智。今令凡夫但¶悟自心、便名
佛之知見。自非上根、未免疑謗。又經説三車。
大牛之車¶與白牛車如何區別。願和尚再垂
宣説。祖曰、¶經意分明、汝自迷背。諸三乘人不
能測佛智¶者。患在度量也。饒伊盡思共推、轉
加懸遠。佛¶本爲凡夫説、不爲佛説。此理若不
肯信者、從¶他退席。殊不知坐卻白牛車。更於
門外覓三¶車。況經文明向汝道。無二亦無三。
¶汝何不省三車是假、爲昔時故。一乘是實、爲
今時故。只教汝¶去假歸實。歸實之後、實亦無
名。應知所有珍¶財盡屬於汝。由汝受用。更不
作父想亦不作¶子想。亦無用想。是名持法華
<pb:DCS_T51n2076_0071b>
經。從劫至劫手¶不釋卷。從晝至夜無不念時
也。師既蒙啓發。¶踊躍歡喜以偈贊曰。經誦
三千部曹谿一句亡。未明出世旨、¶寧歇累
生狂。羊鹿牛權設初中後善揚。誰知¶火宅内、
元是法中王。祖曰、汝今後方可名爲<md:T_T51n2076_0233a>¶念經
僧也。師從此領玄旨、亦不輟誦持。壽州¶智通禪師
壽州智
通禪師者。壽州安豐人也。¶初看楞伽經約千
餘遍。而不會三身四智。禮¶師求解其義。祖曰、
三身者。清淨法身、汝之性¶也。圓滿報身、汝之
智也。千百億化身、汝之¶行也。若離本性、別説
三身。即名有身無智。¶若悟三身、無有自性。即
名四智菩提。聽吾偈¶曰。自性具三身發明
成四智。不離見聞縁、超¶然登佛地。吾今爲汝
説諦信永無迷。莫學馳¶求者、終日説菩提。
師曰、四智之義可得聞乎。¶祖曰、既會三身、便
明四智。何更問耶。若離三¶身、別譚四智。此名
有智無身也。即此有智還¶成無智。復偈曰。
大圓鏡智性清淨。平等性智¶心無病。妙觀察
<pb:DCS_T51n2076_0072a>
智見非功。成所作智同圓鏡。¶五八六七果因
轉。但用名言無實性。若於轉¶處不留情。繁興
永處那伽定。(轉識爲智看教¶中云。轉前五識爲成所作智。轉第六識爲妙¶觀
察智。轉第七識爲平等性智。轉第八識爲¶大圓鏡智。雖六七因中轉、五八果上轉。但¶轉其
名而不轉其體也。)師禮謝以偈贊曰。三¶身元我
體四智本心明。身智融無礙應物¶任隨形。起
修皆妄動守住匪眞精。妙旨因¶師曉終亡汚
染名。江西志徹禪師
江西志徹¶禪師者。江西人也。姓張氏
名行昌。少任侠。自¶南北分化。二宗主雖亡彼
我。而徒侶競起愛¶憎。時北宗門人自立秀師
爲第六祖。而忌¶能大師傳衣爲天下所聞。然
祖是菩薩、預知¶其事。即置金十兩於方丈。時
行昌受北宗門¶人之囑。懷刃入祖室、將欲加
害。祖舒頚而就。<md:T_T51n2076_0233b>¶行昌揮刃者三都無所損。祖
曰、正劍不邪邪¶劍不正。只負汝金不負汝命。
行昌驚仆、久而¶方蘇。求哀悔過即願出家。祖
遂與金云、汝且¶去。恐徒衆翻害於汝。汝可他
日易形而來。吾¶當攝受。行昌稟旨宵遁。終投
<pb:DCS_T51n2076_0072b>
僧出家具戒¶精進。一日、憶祖之言遠來¶禮覲。
祖曰、吾久念於汝汝來何晩。曰、昨蒙和尚捨
罪。今雖出¶家苦行。終難報於深恩。其唯傳法
度生乎。弟¶子甞覽涅槃經。未曉常無常義。乞
和尚慈悲、¶略爲宣説。祖曰、無常者即佛性也。
有常者即¶善惡一切諸法分別心也。曰、和尚
所説、大違¶經文也。祖曰、吾傳佛心印、安敢違
於佛經。¶曰、經説佛性是常。和尚卻言無常。善
惡諸法¶乃至菩提心、皆是無常。和尚卻言是
常此即¶相違。今學人轉加疑惑。祖曰、涅槃經
吾昔者¶聽尼無盡藏讀誦一徧。便爲講説、無
一字一¶義不合經文。乃至爲汝、終無二説。曰、
學人識¶量淺昧。願和尚委曲開示。祖曰、汝知
否。佛性¶若常、更説什麼善惡諸法。乃至窮劫
無有一¶人發菩提心者。故吾説無常。正是佛
説眞常¶之道也。又一切諸法若無常者。即物
物皆有¶自性。容受生死、而眞常性有不徧之
處。故¶吾説常者、正是佛説眞無常義也。佛比
<pb:DCS_T51n2076_0073a>
爲凡¶夫外道執於邪常。諸二乘人於常計無
常。共¶成八倒。故於涅槃了義教中、破彼偏見。
而顯¶説眞常眞我眞淨。汝今依言背義。以斷
滅無¶常、及確定死常。而錯解佛之圓妙最後
微言。¶縱覽千徧、有何所益。行昌忽如醉醒、乃
説¶偈言。因守無常心、佛演有常性。不知方
便者、<md:T_T51n2076_0233c>¶猶春池執礫。我今不施功、佛性而見前。
非師¶相授與、我亦無所得。祖曰、汝今徹也
宜名志¶徹。師謝而去。信州智常禪師
信州智常禪¶師者。
本州貴谿人也。髫年出家志求見性。一¶日參
六祖。祖問、汝從何來、欲求何事。師曰、學¶人近
往洪州建昌縣白峯山。禮大通和尚、蒙¶示見
性成佛之義。未決狐疑。至吉州、遇人指¶迷。令
投謁和尚。伏願垂慈攝受。祖曰、彼有何¶言句。
汝試擧似於吾、與汝證明。師曰、初到彼¶三月
未蒙開示。以爲法切故、於中夜獨入方¶丈。禮
拜哀請。大通乃曰、汝見虚空否。對曰、見。¶彼曰、
汝見虚空有相貌否。對曰、虚空無形、有¶何相
<pb:DCS_T51n2076_0073b>
貌。彼曰、汝之本性猶如虚空。返觀自性¶了。無
一物可見、是名正見。無一物可知是名¶眞如。
無有青黄長短。但見本源清淨、覺體圓¶明。即
名見性成佛。亦名極樂世界。亦名如來¶知見。
學人雖聞此説、猶未決了。乞和尚誨示、¶令無
凝滯。祖曰、彼師所説、猶存見知。故令汝¶未了。
吾今示汝一偈曰。不見一法存無見。大¶似
浮雲遮日面。不知一法守空知。還如太虚¶生
閃電。此之知見瞥然興。錯認何曾解方便。¶汝
當一念自知非。自己靈光常顯見。師聞¶偈
已、心意豁然。乃述一偈曰。無端起知解、著
¶相求菩提。情存一念悟、寧越昔時迷。自性覺
¶源體、隨照枉遷流。不入祖師室、茫然趣兩頭。
¶廣州志道禪師
廣州志道禪師者南海人也。¶參六祖曰、學人
初自出家。覽涅槃經僅十餘¶載、未明大意。願
和尚垂誨。祖曰、汝何處未了。¶對曰、諸行無常、
是生滅法。生滅滅已、寂滅爲<md:T_T51n2076_0234a>¶樂。於此疑惑。祖
曰、汝作麼生疑。對曰、一切衆¶生皆有二身。謂
<pb:DCS_T51n2076_0074a>
色身法身也。色身無常、有生¶有滅。法身有常、
無知無覺。經云、生滅滅已、寂¶滅爲樂者。不審
是何身寂滅何身受樂。若色¶身者、色身滅時、
四大分散。全是苦苦不可言樂。若¶法身寂滅、
即同草木瓦石。誰當受樂。又法性¶是生滅之
體。五蘊是生滅之用。一體五用生¶滅是常。生
則從體起用。滅則攝用歸體。若聽¶更生、即有
情之類、不斷不滅。若不聽更生、即¶永歸寂滅。
同於無情之物。如是則一切諸法。¶被涅槃之
所禁伏。尚不得生、何樂之有。祖曰、¶汝是釋子。
何習外道斷常邪見。而議最上乘¶法。據汝所
作。即色身外別有法身。離生滅求¶於寂滅。又
推涅槃常樂、言有身受者。斯乃執¶吝生死耽
著世樂。汝今當知。佛爲一切迷人¶認五¶蘊和
合。爲自體相。分別一切法爲外¶塵相。好生惡
死念念遷流。不知夢幻虚假。枉受輪迴。以常
樂涅¶槃、翻爲苦相。終日馳求。佛愍此故、乃示
涅槃¶眞樂。刹那無有生相。刹那無有滅相。更
<pb:DCS_T51n2076_0074b>
無生¶滅可滅。是則寂滅見前。當見前之時、亦
無見¶前之量。乃謂常樂。此樂無有受者。亦無
不受¶者。豈有一體五用之名。何況更言。涅槃
禁伏¶諸法、令永不生。斯乃謗佛毀法。聽吾偈
曰。無¶上大涅槃、圓明常寂照。凡愚謂之死
外道執¶爲斷。諸求二乘人、目以無爲作。盡屬
情所計、¶六十二見本。妄立虚假名、何爲眞實
義。唯有¶過量人、通達無取捨。以知五蘊法、及
以蘊中¶我。外現衆色象、一一音聲相。平等如
夢幻不<md:T_T51n2076_0234b>¶起凡聖見。不作涅槃解二邊三際斷。
常應諸¶根用、而不起用想。分別一切法、不起
分別想。¶劫火燒海底、風鼓山相撃。眞常寂滅
樂、涅槃¶相如是。吾今彊言説、令汝捨邪見。汝
勿隨言¶解、許汝知少分。師聞偈、踊躍作禮
而退。廣州¶法性寺印宗和尚
廣州法性寺印宗和尚¶者。呉郡人也。
姓印氏。從師出家精涅槃大部。¶唐咸亨元年
抵京師。¶敕居大敬愛寺固辭。往詎春謁忍¶大
師。後於廣州法性寺講涅槃經。遇六祖能大
<pb:DCS_T51n2076_0075a>
師始悟玄理。以能爲¶傳法師。又採自梁至唐
諸方達者之言。著心¶要集、盛行于世。先天二
年二月二十一日。終¶于會稽山妙喜寺。壽八
十有七。會稽王師乾、¶立塔銘焉。吉州清原山行思禪師
吉州清¶原
山行思禪師。本州安城人也。姓劉氏。幼歳¶出
家。毎群居論道、師唯默然。後聞曹谿法席¶乃
往參禮。問曰、當何所務、即不落階級。祖曰、¶汝
曾作什麼來。師曰、聖諦亦不爲。祖曰、落何¶階
級。曰、聖諦尚不爲、何階級之有。祖深器之。¶會
下學徒雖衆、師居首焉。亦猶二祖不言。少¶林
謂之得髓矣。一日祖謂師曰。從上衣法雙¶行
師資遞授。衣以表信法乃印心。吾今得人、¶何
患不信。吾受衣以來、遭此多難。況乎後代、¶爭
競必多。衣即留鎭山門。汝當分化一方無¶令
斷絶。師既得法、住吉州清原山靜居寺。六¶祖
將示滅。有沙彌希遷(即南嶽石頭和尚。)問¶曰、和尚百
年後。希遷未審當依附何人。祖曰、¶尋思去。及
祖順世。遷毎於靜處端坐、寂若忘¶生。第一坐
<pb:DCS_T51n2076_0075b>
問曰、汝師已逝空坐奚爲。遷曰、我<md:T_T51n2076_0234c>¶稟遺誡、故
尋思爾。第一坐曰。汝有師兄行思¶和尚、今住
吉州。汝因縁在彼。師言甚直汝¶自迷耳。遷聞
語、便禮辭祖龕。直詣靜居。師¶問曰、子何方而
來。遷曰、曹谿來。師曰、將得什¶麼來。曰、未到曹
谿亦不失。師曰、恁麼用去曹¶谿作什麼。曰、若
不到曹谿、爭知不失。遷又問¶曰。曹谿大師還
識和尚否。師曰、汝今識吾否。¶師曰、識又爭能
識得。師曰、衆角雖多、一麟足¶矣。遷又問、和尚
自離曹谿。什麼時至此間。師¶曰、我卻不知、汝
早晩離曹谿。曰、希遷不從曹¶谿來。師曰、我亦
知汝來處也。曰、和尚幸是大¶人、且莫造次。他
日師復問遷、汝什麼處來。曰、¶曹谿來。師乃擧
拂子曰。曹谿還有這箇麼。曰、¶非但曹谿、西天
亦無。師曰、子莫曾到西天否。¶曰、若到即有也。
師曰、未在、更道。曰、和尚也須¶道取一半。莫全
靠學人。師曰、不辭向汝道。恐¶已後無人承當。
師令希遷持書與南嶽讓和¶尚。曰、汝達書了
<pb:DCS_T51n2076_0076a>
速迴。吾有箇鈯斧子與汝住¶山。遷至彼、未呈
書便問。不慕諸聖、不重己靈¶時如何。讓曰、子
問太高生。何不向下問。遷曰、¶寧可永劫受沈
淪。不從諸聖求解脱。讓便休¶遷迴至靜居。師
問曰、子去未久。送書達否。遷¶曰、信亦不通書
亦不達。師曰、作麼生。遷擧前¶話了卻云。發時
蒙和尚許箇鈯斧子、便請¶取。師垂一足遷禮
拜。尋辭往南嶽。(玄沙云、大¶小石頭和尚。被讓師推倒至今起不得。)荷
澤¶神會來參。師問曰、什麼處來。會曰、曹谿。師
曰、¶曹谿意旨如何。會振身而已。師曰、猶滯瓦
礫¶在。曰、和尚此間莫有眞金與人否。師曰、設
有<md:T_T51n2076_0235a>¶與汝、向什麼處著。(玄沙云、果然。雲居錫云。只¶如玄沙道果然。是眞
金、是瓦礫。)僧問、如何是¶佛法大意。師曰、廬陵米作
麼價。師既付法石¶頭。唐開元二十八年庚辰。
十二月十三日。升¶堂告衆、跏趺而逝。僖宗謚
弘濟禪師歸眞之¶塔。南嶽懷讓禪師
南嶽懷讓禪師者。姓
杜¶氏。金州人¶也。年十五、往荊州玉¶¶¶泉寺。依弘
景律師出¶¶家。受具之後、習毘尼藏。¶一日自歎
<pb:DCS_T51n2076_0076b>
曰。夫出家者爲無爲法。天上人間無有勝處。
時同學坦然知師¶高邁。勸師同謁嵩山安
和尚。安啓¶發之。乃直詣曹谿參六祖。祖問¶什
麼處來。曰、嵩山來。祖曰、什麼¶物恁麼來。曰、説
似一物即不中。¶祖曰、還可修證否。曰、修¶證即
不無汚染即不得。¶祖曰、只此不汚染、諸佛之
所護念。汝¶既如是吾亦如是。西天般若多羅
¶識。汝足下出一馬駒、蹋殺天下人。竝在¶汝心、
不須速説。師豁然契會。執侍左右、一十¶五載。
唐先天二年始往衡嶽、居¶般若寺。開元中、有
沙門道一。(即¶馬祖大師也。)住傳法院、常日坐禪。¶師知
是法器。往問曰、大徳<md:T_T51n2076_0235b>¶坐禪、圖什麼。一曰、圖作
佛。師乃取¶一塼、於彼庵前石上磨。一曰、磨¶塼
作¶麼。師曰、磨作鏡。一曰、磨塼¶豈得成鏡耶。師
曰、磨塼既不成鏡。坐禪豈得成佛耶。一曰、¶如
何即是。師曰、如牛駕車。車不¶行打車即是打
牛即¶是。一無對。師又¶曰。汝爲學坐禪、爲學坐
佛。若學坐禪、禪非坐臥。¶若學坐佛、佛非定相。
<pb:DCS_T51n2076_0077a>
於無住法、不應取捨。汝若坐佛、即是殺佛。若
執¶坐相、非達其理。一聞示誨、如飮醍醐。禮拜
問¶曰。如何用心、即合無相三昧。師曰、汝學心
地¶法門。如下種子。我説法要、譬彼天澤。汝縁
合¶故、當見其道。又問曰。道非色相、云何能見。
師¶曰、心地法眼、能見乎道。無相三昧、亦復然
矣。¶一曰、有成壞否。師曰、若以成壞聚散而見
道¶者、非見道也。聽吾偈曰。心地含諸種、遇
澤悉¶皆萌。三昧華無相、何壞復何成。一蒙
開悟、心¶意超然。侍奉十秋日益玄奧。師入室
弟子¶總有六人。師各印可云。汝等六人同證
吾身。¶各契一路。一人得吾眉、善威儀(常浩)。一人
得¶吾眼、善顧盼(智達)。一人得吾耳、善聽理(坦然)。¶一
人得吾鼻、善知氣(神照)。一人得吾舌、善譚¶説(嚴峻)。
一人得吾心、善古今(道一)。又曰、一切¶法皆從心
生。心無所生、法無能住。若達心地、¶所作無礙。
非遇上根、宜愼辭哉。有一大徳問。¶如鏡鑄像。像
成後、鏡明向什麼處去。師曰、如¶大徳爲童
<pb:DCS_T51n2076_0077b>
子時相貌何在。(法眼別云。阿那箇¶是大徳鑄成底像。)曰、只如像
成後。爲什麼不<md:T_T51n2076_0235c>¶鑑照。師曰、雖然不鑑照。謾他
一點不得。後馬¶大師、闡化於江西。師問衆曰。
道一爲衆説法¶否。衆曰、已爲衆説法。師曰、總
未見人持箇消¶息來。衆無對。師遣一僧去云。
待伊上堂時、但¶問作麼生。伊道底言語記將
來。僧去一如師¶旨。迴謂師曰、馬師云。自從胡
亂後三十年。不¶曾闕鹽醤。師然之。天寳三年
八月十一日。圓¶寂於衡嶽。敕謚大慧禪師最
勝輪之塔。温州¶永嘉玄覺禪師
温州永嘉玄覺禪師者。永嘉¶人
也。姓戴氏。丱歳出家遍探三藏。精天台止¶觀
圓妙法門。於四威儀中、常冥禪觀。後因左¶谿
朗禪師激勵。與東陽策禪師、同詣曹谿。初¶到
振錫儁瓶。遶祖三匝、卓然而立。祖曰、夫沙¶門
者。具三千威儀、八萬細行。大徳自何方而¶來、
生大我慢。師曰、生死事大無常迅速。祖曰、¶何
不體取無生了無速乎。曰、體即無生了本¶無
速。祖曰、如是如是。于時大衆無不愕然。師¶方
<pb:DCS_T51n2076_0078a>
具威儀參禮須臾告辭。祖曰、返太速乎。師¶曰、
本自非動豈有速耶。祖曰、誰知非動。曰、仁¶者
自生分別。祖曰、汝甚得無生之意。曰、無生¶豈
有意耶。祖曰、無意誰當分別。曰、分別亦非¶意。
祖歎曰、善哉善哉少留一宿。時謂一宿覺¶矣。
策公乃留。師翌日下山迴温江。學者輻湊。¶號
眞覺大師。著證道歌一首。及禪宗悟修圓¶旨。
自淺之深。慶州刺史魏靖。緝而序之成十¶篇
目爲永嘉集。竝盛行于世。慕道志儀第一。
¶夫欲修道、先須立志。及事師儀則彰乎軌訓。
¶故標第一明慕道儀式。戒憍奢意第二。
初雖¶立志修道善識軌儀。若三業憍奢、妄心
擾動。<md:T_T51n2076_0236a>¶何能得定。故次第二明戒憍奢意也。
淨修三¶業第三。前戒憍奢、略標網要。今子
細檢責、令¶過不生。故次第三明淨修三業。戒
乎身口意¶也。奢摩他頌第四。
已檢責身口令麁過不生。¶次須入門修道。漸
次、不出定慧。五種起心、六¶種料簡。故次第四
<pb:DCS_T51n2076_0078b>
明奢摩他頌也。毘婆舍那¶頌第五。
非戒不禪非禪不慧。上既修定定久¶慧明。故
次第五明毘婆舍那頌也。優畢叉頌¶第六。
偏修於定、定久則沈。偏學於慧慧多心¶動。故
次第六明優畢叉頌。等於定慧、令不沈¶動。使
定慧均等、捨於二邊。三乘漸次第七。
定慧¶既均則寂而常照。三觀一心。何疑不遣
何照¶不圓。自解雖明悲他未悟。悟有深淺。故
次第¶七明三乘漸次也。事理不二第八。
三乘悟理、¶理無不窮。窮理在事、了事即理。故
次第八明¶事理不二。即事而眞、用祛倒見也。
勸友人書¶第九。事理既融、内心自瑩。復悲
遠學虚擲寸¶陰。故次第九明勸友人書也。
發願文第十。勸¶友人雖是悲他。專心在一、
情猶未普。故次第¶十明發願文、誓度一切。
復次觀心十門。初則¶言其法爾。次則出其觀
體。三則語其相應。四¶則誓其上慢。五則誡其
踈怠。六則重出觀體。¶七則明其是非。八則簡
<pb:DCS_T51n2076_0079a>
其詮旨。九則觸途成¶觀。十則妙契玄源。
第一言法爾者。夫心性虚¶通、動靜之源莫二。
眞如絶慮、縁計之念非殊。¶惑見粉馳、窮之則
唯一寂。靈源不状鑑之則¶以千差。千差不同、
法眼之名自立。一寂非異、¶慧眼之號斯存。理
量雙銷、佛眼之功圓著。是¶以三諦一境。法身
之理常清。三智一心、般若<md:T_T51n2076_0236b>¶之明常照。境智冥
合解脱之應隨機。非縱非¶横、圓伊之道玄會。
故知三徳妙性。宛你無乖、¶一心深廣難思。何
出要而非路。是以即心爲¶道者。可謂尋流而
得源。第二出其觀體者。只¶知一念即空不
空非空非不空。第三語其相¶應者。心與空
相應。則譏毀讚譽何憂何喜。身¶與空相應。則
刀割香塗何苦何樂。依報與空¶相應。則施與
劫奪何得何失。心與空不空相¶應。則愛見都
忘慈悲普救。身與空不空相應。¶則内同枯木
外現威儀。依報與空不空相應。¶則永絶貪求、
資財給濟。心與空不空非空非¶不空相應。則
<pb:DCS_T51n2076_0079b>
實相初明、開佛知見。身與空不¶空非空非不
空相應。則一塵入正受、¶諸塵三昧起。依報與
空不¶空非空非不空相應。則香臺寳閣嚴土
化生。第四警其上慢者。若不你¶者則未相
應也。第五誡其踈怠者。然渡海應¶上船。非
船何以能渡。修心必須入觀。非觀何¶以明心。
心尚未明相應何日。思之勿自恃也。¶第六
重出觀體者。只知一念即空不空、非有¶非無。
不知即念即空不空非非有非非無。¶第七
明其是非者。心不是有心不是無。心不¶非有
心不非無。是有是無即墮是。非有非無、¶即墮
非。如是只是是非之非。未是非是非非¶之是。
今以雙非破兩是。是破非是、猶是非。又¶以雙
非破兩非。非破非非、即是是。如是只是¶非是
非非之是。未是不非不不非不是不不¶是。是
非之惑、綿微難見。神清慮靜、細而研之。
¶第八簡其詮旨者。然而至理無言。假文言以
<md:T_T51n2076_0236c>¶明其旨。旨宗非觀、藉修觀以會其宗。若旨¶之
<pb:DCS_T51n2076_0080a>
未明、則言之未的。若宗之未會、則觀之未¶深。
深觀乃會其宗。的言必明其旨。旨宗既其¶明
會。旨觀何得復存耶。第九觸途成觀者。夫
¶再演言詞。重標觀體。欲明宗旨、無異言觀。有
¶逐方移。方移則言理無差。無差則觀旨不異。
¶不異之旨即理。無差之理即宗。旨一而二名。
¶言觀明其弄胤耳。第十妙契玄源者。夫悟
心¶之士、寧執觀而迷旨。達教之人。豈滯言而
惑¶理。理明則言語道斷。何言之能議。旨會則
心¶行處滅。何觀之能思。心言不能思議者。可
謂¶妙契寰中矣。師先天二年十月十七日。安
坐示滅。十¶一月十三日。塔于西山之陽。敕謚
無相大師。塔曰淨光。皇朝淳化中。
太¶宗皇帝詔本州重修龕塔。
司空山本淨禪師
¶司空山本淨禪師者。絳州人也。姓張氏。幼歳
¶披緇。于曹谿之室受記。隸司空山無相寺。唐
¶天寳三年。玄宗遣中使楊光庭入山。采常春
¶藤。因造丈室禮問曰。弟子慕道斯久。願和尚
<pb:DCS_T51n2076_0080b>
¶慈悲、略垂開示。師曰、天下禪宗碩學、咸會京
¶師。天使歸朝、足可咨決。貧道隈山傍水、無所
¶用心。光庭泣拜。師曰、休禮貧道。天使爲求佛
¶耶問道耶。曰、弟子智識昏昧。未審佛之與道
¶其義云何。師曰、若欲求佛即心是佛。若欲會
¶道、無心是道。曰、云何即心是佛。師曰、佛因心
¶悟心以佛彰。若悟無心佛亦不有。曰、云何無
心是道。師曰、道本無心無心¶名道。若了無心
無心即道。光庭作禮信受。既¶迴闕庭。具以山
中所遇奏聞。即敕光庭詔師。¶十二月十三日
到京。敕住白蓮亭。越明年正¶月十五日。召兩
街名僧碩學。赴内道場、與師<md:T_T51n2076_0237a>¶闡揚佛理。時有
遠禪師者。抗聲謂師曰。今對¶聖上校量宗旨。
應須直問直答、不假繁辭。只¶如禪師所見、以
何爲道。師答曰、無心是道。遠¶曰、道因心有。何
得言無心是道。師曰、道本¶無名因心名道。心
名若有、道不虚然。窮心既¶無、道憑何立。二倶
虚妄總是假名。遠曰、禪師¶見有身心是道已
<pb:DCS_T51n2076_0081a>
否。師曰、山僧身心本來是¶道。曰、適言無心是
道。今又言身心本來是道。¶豈不相違。師曰、無
心是道、心泯道無。心道一¶如、故言無心是道。
身心本來是道。道亦本是¶身心。身心本既是
空。道亦窮源無有。曰、觀禪¶師形質甚小。卻會
此理。師¶曰、大徳只見山僧相。不見山僧無相。
見相者是大徳所見。經云、凡所有相皆是虚
妄。若見諸¶相非相即悟其道。若以相爲實。窮
劫不能悟¶道。曰、今請禪師於相上説於無相。
師曰、淨名¶經云。四大無主身亦無我。無我所
見、與道¶相應。大徳若以四大有主是我。若有
我見、窮¶劫不可會道也。遠公聞語失色、逡巡
避席。師¶有偈曰。四大無主復如水。遇曲逢
直無彼此。¶淨穢兩處不生心。壅決何曾有二
意。觸境¶但似水無心。在世縱横有何事。
復云、一大如¶是四大亦然。若明四大無主、即
悟無心。若了¶無心、自然契道。又有志明禪
師者問曰。若言¶無心是道、¶瓦礫無心亦應是
<pb:DCS_T51n2076_0081b>
道。又云、身心本來是道。四生十類皆有身¶心、
亦應是道。師曰、大徳若作見聞覺知之解。¶與
道懸殊。即是求見聞覺知之者。非是求道¶之
人。經云、無眼耳鼻舌身意。六¶根尚無。見聞覺
知憑何而立。窮<md:T_T51n2076_0237b>¶本不有、何處存心。焉得不同
草¶木瓦礫。志明杜口而退。師又有偈曰。
見聞¶覺知無障礙。聲香味觸常¶三昧。如鳥空
中只麼飛。無取無捨無憎愛。若會應處本無
心。¶始得名爲觀自在。又有眞禪師者問云。
道既無心、佛有心否。¶佛之與道、是一是二。師
曰、不一不異。曰、佛度¶衆生、爲有心故。道不度
人、爲無心故。一度一¶不度、何得無二。師曰、若
言佛度衆生道無度¶者。此是大徳妄生二見。
如山僧即不然。佛是¶虚名道亦妄立。二倶不
實總是假名。一假之¶中何分二。問曰、佛之與
道從是假名。當立名¶時、是誰爲立。若有立者、
何得言無。師曰、佛之¶與道、因心而立。推窮立
心、心亦是無。心既是¶無、即悟二倶不實。知如
<pb:DCS_T51n2076_0082a>
夢幻、即悟本空。彊立¶佛道二名、此是二乘人
見解。師乃説無修無¶作偈曰。見道方修道、
不見復何修。道性如虚¶空、虚空¶何所修。徧觀
修道者、撥火¶覓浮漚。但看弄傀儡、線斷一時
休。又有法空禪師者問曰。佛之與道、倶¶是
假名。十二分教亦應不實。何以從前尊宿¶皆
言修道。¶師曰、大徳錯會經意。道本無修大徳
¶彊修。道本無作大徳彊作。道本無有彊生多
事。道本無知於中彊知。如此¶見解、與道相違。
從前尊宿不應¶如是。自是<md:T_T51n2076_0237c>¶大徳不會請思之。
¶師又有偈曰。道體本無修、不修自合道。若
起修道心、此人不會¶道。棄卻一眞性、卻入鬧
浩浩。忽逢修道人、第¶一莫向道。又有安禪
師者問曰。道既假名佛¶云妄立。十二分教亦
是接物度生。一切是妄、¶以何爲眞。師曰、爲有
妄故、將眞對妄。推窮妄¶性本空。眞亦何曾有
故。故知眞妄總是假名。¶二事對治、都無實體。
窮其根本、一切皆空。曰、¶既言一切是妄。妄亦
<pb:DCS_T51n2076_0082b>
同眞、眞妄無殊、復是何¶物。師曰、若言何物、何
物亦妄。經云、無相似無¶比況。言語道斷如鳥
飛空。安公慚伏、不知所¶措。師又有偈曰。
¶推眞眞無相窮妄妄無形。返觀推窮心、知心
亦假名。會道亦¶如此、到頭亦只寧。又有達
性禪師者問曰。禪¶師至妙至微。眞妄雙泯、佛
道兩亡。修行性空、¶名相不實。世界如幻、一切
假名。作此解時、不¶可斷絶衆生善惡二根。師
曰、善惡二根皆因¶心有。窮心若有、根亦非虚。
推心既無、根因何¶立。經云、善不善法、從心化
生。善惡業縁、本無¶有實。師又有偈¶曰。
善既從心生、惡豈離心有。善惡是外縁、於心
實不有。捨惡¶送何處、取善令誰守。傷嗟二見
人、攀縁兩頭¶走。若悟本無心、始悔從前咎。
又有近臣問曰。¶此身從何而來。百年之後復
歸何處。師曰、如¶人夢時從何而來。睡覺時從
何而去。曰、夢時¶不可言無。既覺不可言有。雖
有有無、來往無¶所。師曰、貧道此身、亦如其¶夢。
<pb:DCS_T51n2076_0083a>
又有偈曰。視生如在夢、夢裏實是鬧。忽覺
萬事休。還同睡時悟。智<md:T_T51n2076_0238a>¶者會悟夢、迷人信夢
鬧。會¶夢如兩般。一悟無別悟。富¶貴與貧賎、更
亦無別路。上¶元二年五月五日歸寂。敕¶謚
大曉禪師。婺州玄策禪師
婺州玄策禪師者。婺州金華人
也。出家遊¶方屆于河朔。有智隍禪師者、曾謁
黄梅五祖。¶庵居二十年自謂正受。師知隍所
得未眞。往¶問曰、汝坐於此作麼。隍曰、入定。師
曰、汝言入¶定。有心耶、無心耶。若有心者、一切
蠢動之類、¶皆應得定。若無心者、一切草木之
流亦合得¶定。曰、我正入定時、則不見有有
無之心。師曰、¶既不見有有無之心。即是常定
何有出入。若¶有出入、則非大定。隍無語。良久
問師嗣誰。師¶曰、我師曹谿六祖。曰、六祖以何
爲禪定。師曰、¶我師云。夫妙湛圓寂、體用如如。
五陰本空六¶塵非有。不出不入不定不亂。禪
性無住離住¶禪寂。禪性無生離生禪想。心如
虚空亦無虚¶空之量。隍聞此語、未息疑情。遂
<pb:DCS_T51n2076_0083b>
造于曹谿、請¶決疑翳。而祖意與師冥符、隍始
開悟。師後卻¶歸金華、大開法席。曹谿令韜禪師
曹谿令¶韜
禪師者吉州人也。姓張氏。依六祖出家。未¶甞
離¶左右。祖歸寂遂爲衣塔主。¶唐開元四年。玄
宗聆其徳¶風、詔令赴闕。師辭疾不起。¶上元元
年。肅宗遣使取傳法衣、入内供養。仍敕師隨
衣入朝。師亦以疾¶辭終于本山。壽九十五。敕
謚大曉禪師。西京<md:T_T51n2076_0238b>¶光宅寺慧忠國師
西京光宅寺慧忠國師者。¶越
州諸曁人也。姓冉氏。自受心印。居南陽白¶崖
山黨子谷。四十餘祀、不下山門。道行聞于¶帝
里。唐肅宗上元二年。敕中使孫朝進齎詔¶徴
赴京。待以師禮。初居千福寺西禪院。及代¶宗
臨御。復迎止光宅精藍。十有六載隨機説¶法。
時有西天大耳三藏到京。云得他心慧眼。¶帝
敕令與國師試驗。三藏纔見師、便禮拜立¶于
右邊。師問曰、汝得他心通耶。對曰、不敢。師¶曰、
汝道老僧即今在什麼處。曰、和尚是一國¶之
師。何得卻去西川看競渡。師再問、汝道¶老僧
<pb:DCS_T51n2076_0084a>
即今在什麼處。曰、和尚是一國之師。何¶得卻
在天津橋上看弄猢猻。師第三問、語亦¶同前。
¶三藏良久罔知去處。師叱¶曰、這野狐精。他心
通在什¶麼處。三藏無對。(僧問仰山¶曰。長耳三藏第三度爲什麼不
見國師。仰山曰、前兩度是渉境心。後入¶自受用三昧所以¶不見。又有僧、擧前語問玄沙。玄
沙曰、汝道前兩度還見麼。玄¶覺云、前兩度若見。後來爲什麼不見。且道、利¶害在什麼處。
僧
問趙州曰。長耳三藏第三度¶不見國師。未審國師在什麼處。趙州云、在三¶藏鼻孔裏。僧問
玄沙。既在鼻孔裏、爲什麼不¶見。玄沙云、只爲太近。一日喚侍¶者。侍者
應諾。如是三召、皆¶應諾。師曰、將謂吾辜負汝。
¶卻是汝辜負吾。(僧問玄沙。<md:T_T51n2076_0238c>¶國師喚侍者意作麼生。玄沙云、卻是侍者會。雲
居錫云、且道侍者會不¶會。若道會、國師又道汝辜負吾。若道不會、玄¶沙又道卻是侍者會。
且作麼生商量。玄覺徴¶問僧。什麼是侍者會處。僧云、若不會、¶爭解恁麼應。玄覺云、
汝少會
在。又云、¶若於這裏商量得去。便見玄沙。僧問¶法眼。國師喚侍者意作麼生。法眼云、且去、
別
時來。雲居錫云、法眼恁麼道。爲復明國師意、不明國師意。僧問趙州。國師喚侍者意作麼
生。趙州云、¶如人暗裏書字。字雖不成、文彩已彰。)南泉到參。師問什麼
<pb:DCS_T51n2076_0084b>
處來。¶對曰、江西來。師曰、¶還將得馬師眞來否。
曰、只¶這是。師曰、背後底。南泉便¶休。(長慶稜云、大似不知。
保¶福展云、幾不到和尚此間。雲居錫云、此二尊者盡扶背後。只如南泉休去。爲當扶面前
¶扶背後。)麻谷到參、繞禪牀三匝。於師前振錫¶而
立。師曰、既如是、何用更見貧道。麻谷又振¶錫。
師叱曰、這野狐精出去。師毎示衆云。禪宗¶學
者應遵佛語一乘了義。契自心源。不了義¶者、
互不相許。如師子身蟲。夫爲人師、若渉名¶利、
別開異端。則自他何益。如世大匠、斤斧不¶傷
其手。香象所負、非驢能堪。有僧問、若爲得¶成
佛去。師曰、佛與衆生一時放卻。當處解脱。¶問、
作麼生得相應去。師云、善惡不思、自見佛¶性。
問、若爲得證法身。師曰、越毘盧之境界。曰、¶清
淨法身作麼生得。師曰、不著佛求耳。問、阿¶那
箇是佛。師曰、即心是佛。曰、心有煩惱否。師¶曰、
煩惱性自離。曰、豈不斷耶。師曰、斷煩惱者、<md:T_T51n2076_0239a>¶即
名二乘。煩惱不生、名大涅槃。問、坐禪看靜、¶此
復若爲。師曰、不垢不淨。寧用起心而看¶淨相。
又問禪師見十方虚空。是法身否。師曰、¶以想
心取之、是顛倒見。問、即心是佛、可更修¶萬行
否。師曰、諸聖皆具二嚴。豈撥無因果耶。¶又曰、
<pb:DCS_T51n2076_0085a>
我今答汝窮劫不盡。言多去道遠矣。所¶以道、
説法有所得、斯則野干鳴。説法無所得、¶是名
師子吼。南陽張濆行者問。伏承和尚道¶無情
説法。某甲未體其事。乞和尚垂示。師曰、¶汝若
問無情説法。解他無情、方得聞我説法。¶汝但
聞取無情説法去。濆曰、只約如今有情¶方便
之中。如何是無情因縁。師曰、如今一切¶動用
之中。但凡聖兩流都無少分起滅、便是¶出識。
不屬有無熾然見覺。只聞無其情識繋¶執。所
以六祖云。六根對境分別非識。有僧到¶參禮。
師問、蘊何事業。曰、講金剛經。師曰、最初¶兩字
是什麼。曰、如是。師曰、是什麼。僧無對。有¶人問、
如何是解脱。師曰、諸法不相到、當處解¶脱。曰、
恁麼即斷去也。師曰、向汝道諸法不相¶到斷
什麼。師見僧來。以手作圓相、相中書日¶字。¶僧
無對。師問本淨禪師。汝¶已後見奇特言語如
何。淨¶曰、無一念心愛。師曰、是汝¶屋裏事。肅宗
問、師得何法。師曰、陛下見空中一片雲麼。帝
<pb:DCS_T51n2076_0085b>
曰、見。師¶曰、釘釘著懸挂著。又問、如何是十身
調御。師乃起立曰、還會¶麼。曰、不會。師曰、與老
僧過淨瓶來。又曰、如何¶是無諍三昧。師曰、檀
越踏毘盧頂上行。曰、此<md:T_T51n2076_0239b>¶意如何。師曰、莫認自
己作清淨法身。又問師、¶師都不視之。曰、朕是
大唐天子。師何以殊不¶顧視。師曰、還見虚空
麼。曰、見。師曰、他還眨目¶視陛下否。魚軍容問。
師住白崖山、十二時中¶如何修道。師喚童子
來、摩頂曰。惺惺直然惺¶惺、歴歴直然歴歴。已
後莫受人謾。師與紫¶璘供奉論議。既升座。供
奉曰、請師立義、某甲¶破。師曰、立義竟。供奉曰、
是什麼義。師曰、果然¶不見非公境界。便下座。
一日師問紫璘供奉。¶佛是什麼義。曰、是覺義。
師曰、佛曾迷否。曰、不¶曾迷。師曰、用覺作麼。供
奉無對。又問如何是¶實相。師曰、把將虚底來。
曰、虚底不可得。師¶曰、虚底尚不可得、問實相
作麼。僧問、如何¶是佛法大意。師曰、文殊堂裏
萬菩薩。¶曰、學人不會。師曰、大悲千手眼。耽源
<pb:DCS_T51n2076_0086a>
¶問。百年後有人問極則事作麼生。師¶曰、幸自
可憐生。須要箇護身符子作麼。師以化縁將
畢涅槃時至。乃辭¶代宗。代宗曰、師滅度後、弟
¶子將何所記。師曰、告檀越、¶造取一所無縫塔。
曰、就師¶請取塔樣。師良久曰、會麼。曰、不會。師
曰、貧道去後。有侍者應眞卻知此事。大暦十
年十¶二月九日、右脇長往。弟子奉靈儀於黨
子¶谷建塔。敕謚大證禪師。代宗後詔應眞
入内、¶擧問前語。眞良久曰、聖上會麼。曰、不會。
眞¶述偈曰。湘之南、潭之北。中有黄金充一
國。無¶影樹下合同船。瑠璃殿上無知識。應
眞後住¶耽源山。西京荷澤神會禪師
西京荷澤神會<md:T_T51n2076_0239c>¶禪師者。襄
陽人也。姓高氏。年十四、爲沙彌謁¶六祖。祖曰、
知識遠來大艱辛。將本來否。若有¶本則合識
主試説看。師曰、以無住爲本見即¶是主。祖曰、
這沙彌爭合取次語。便以杖打。師¶於杖下思
惟曰。大善知識歴劫難逢。今既得¶遇、豈惜身
命。自此給侍。他日祖告衆曰。吾有¶一物、無頭
<pb:DCS_T51n2076_0086b>
無尾。無名無字無背無面。諸人還¶識否。師乃
出曰。是諸佛之本源神會之佛性。¶祖曰、向汝
道無名無字。汝便喚作本源佛性。¶師禮拜而
退。師尋往西京受戒。唐景龍中卻¶歸曹谿。祖
滅後二十年間。曹谿頓旨沈廢於¶荊呉。嵩嶽
漸門盛行於秦洛。乃入京。天寳四¶年方定兩
宗。(南能頓宗北秀漸教。)乃著顯宗¶記盛行于世。一日郷
信至、報二親亡。師入堂¶白槌曰。父母倶喪請
大衆念摩訶般若。衆纔集。¶師便打槌曰、勞煩
大衆。師於上元元年五月¶十三日。中夜奄然
而化。俗壽七十五。二年、遷¶塔於洛京龍門。敕
於塔所置寳應寺。大暦五年。¶賜號眞宗般若
傳法之堂。七年、又賜般若大師¶之塔。有僧擧
臥輪禪師偈云。臥輪有伎倆、能¶斷百思想。
對境心不起、菩¶提日日長。六祖大師聞之
¶曰。此偈未明心地。若依而¶行之、是加繋縛。因
示一偈¶曰。慧能沒伎倆、不斷百思¶想。對境
心數起、菩提作麼¶長。(此二偈諸方多擧。故附¶於卷末。臥輪者、非名即
<pb:DCS_T51n2076_0087a>
住¶處也。)
景徳傳燈録卷第五。
<pb:DCS_T51n2076_0088a>
<md:T_T51n2076_0240a>¶
