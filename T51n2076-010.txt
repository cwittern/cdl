#-*- mode: org; -*-
#+DATE: 2011-04-26 17:35:16
#+PROPERTY: baseedition DCS
#+PROPERTY: id T51n2076
#+PROPERTY: title 景德傳燈錄
#+PROPERTY: JUAN 10
#+PROPERTY: LASTPB  <pb:DCS_T51n2076_0146a>
<pb:DCS_T51n2076_0146a>¶¶¶¶
景徳傳燈録卷第十。¶
懷讓禪師第三世下卷六十一人。¶
池州南泉普願禪師法嗣一十七人一十二人見録。¶
湖南長沙景岑禪師。荊南白馬曇照禪師。¶
終南山雲際師祖禪師。鄧州香嚴下堂義端禪師。¶
趙州東院從諗禪師。池州靈鷲閑禪師。¶
鄂州茱萸山和尚。衢州子湖利蹤禪師。¶
洛京嵩山和尚洛京嵩山和尚。日子和尚。蘇州西禪和尚。¶
池州行者甘贄。資山存制禪師。江陵道弘禪師。¶
宣州玄極禪師。新羅國道均禪師。宣州刺史陸亘。(已上五人無機縁語句不録。)¶
杭州鹽官齊安禪師法嗣八人三人見録。¶
襄州關南道常禪師。洪州雙領玄眞禪師。¶
杭州徑山鑒宗禪師。唐宣宗皇帝。白雲曇靖禪師。潞府淥¶
水文擧禪師。新羅品日禪師。壽州建宗禪師。(已上五人無機縁語句不録。)¶
婺州五洩山靈默禪師法嗣四人一人見録。¶
<pb:DCS_T51n2076_0146b>¶
福州龜山正原禪師。甘泉寺曉方禪師。甘泉寺元遂禪師。¶
明州棲心寺藏奐禪師。已上三人無機縁語句不録。)¶
洛京佛光寺如滿禪師法嗣一人見録。¶
杭州刺史白居易。¶
明州大梅山法常禪師法嗣三人二人見録。¶
新羅國迦智禪師。杭州天龍和尚。新羅國忠¶
彦禪師。一人無機縁語句不録。)¶
荊州永泰寺靈湍禪師法嗣五人三人見録。¶
湖南上林戒虚禪師。五臺山祕魔巖和尚。¶
湖南祇林和尚。呂后山文質禪師。蘇州法河禪師。(已上二人無機縁語句不録。)¶
幽州盤山寳積禪師法嗣二人一人見録。¶
鎭府普化和尚。鎭州上方和尚。一人無機縁語句不録。)¶
京兆興善寺惟寛禪師法嗣。京兆法智禪師。京¶
兆慧建禪師。京兆無表禪師。京兆元淨禪師。京兆光禪師。京兆¶
義宗禪師。(已上六人無機縁語句不録。)¶
雲水靖宗禪師法嗣。華州小馬神照禪師。華州道圓禪師。¶
已上二人無機縁語句不録。)¶
潭州龍牙山圓暢禪師法嗣二人一人見録。¶
<pb:DCS_T51n2076_0147a>¶
嘉禾藏廙禪師。羊膓藏樞禪師。一人無機縁語句不録。)¶
汾州無業國師法嗣。鎭州常貞禪師。鎭州奉禪師。已上¶
二人無機縁語句不録。)¶
廬山歸宗寺法常禪師法嗣六人四人見録。¶
福州芙蓉山靈訓禪師。漢南穀城縣高亭和尚。¶
新羅大茅和尚。五臺山智通禪師。洪州¶
高安大愚禪師。江州刺史李勃。已上二人無機縁語句不録。)¶
魯祖山寳雲禪師法嗣。雲水和尚(一人無機縁語句不録。)¶
紫玉山道通禪師法嗣。唐襄州節度使于頔。(一人無機縁語句不録。)¶
華嚴寺智巖禪師法嗣一人見録。¶
黄州齊安和尚。懷讓第三世。¶
前池州南泉普願禪師法嗣。¶
湖南長沙景岑
湖南長沙景岑、號招賢大師。初住鹿苑、爲第¶
一世。其後居無定所。但徇縁接物、隨請説法。¶
故時衆謂之長沙和尚。上堂曰。我若一向擧¶
揚宗教。法堂裏須草深一丈。我事不獲已。所¶
以向汝諸人道。盡十方世界是沙門眼。盡十¶
方世界是沙門全身。盡十方世界是自己光¶
<pb:DCS_T51n2076_0147b>¶
明。盡十方世界在自己光明裏。盡十方世界¶
無一人不是自己。我常向汝諸人道。三世諸¶
佛共盡法界衆生。是摩訶般若光。光未發時、¶
汝等諸人、向什麼處委。光未發時、尚無佛無¶
衆生消息。何處得山河國土來。時有僧問、如¶
何是沙門眼。師云、長長出不得。又云、成佛成¶
祖出不得。六道輪迴出不得。僧云、未審出箇¶
什麼不得。師云、晝見日夜見星。僧云、學人不¶
會。師云、妙高山色青又青。僧問、教中云、而常¶
處此菩提坐、如何是坐。師云、老僧正坐、大徳¶
正立。僧問、如何是大道。師云、沒卻汝。僧問、諸¶
佛師是誰。師云、從無始劫來承誰覆蔭。僧云、¶
未有諸佛已前作麼生。師云、魯祖開堂、亦與¶
師僧東道西説。僧問、學人不據地時如何。師¶
云、汝向什麼處安身立命。僧云、卻據地時如¶
何。師云、拖出死屍著。僧問、如何是異類。師云、¶
尺短寸長。僧問、如何是諸佛師。師云、不可更¶
拗直作曲邪。僧云、請和尚向上説。師云、闍梨¶
<pb:DCS_T51n2076_0148a>¶
眼瞎耳聾作麼。師遣一僧去問同參會和尚¶
云。和尚見南泉後如何。會默然。僧云、和尚未¶
見南泉已前作麼生。會云、不可更別有也。僧¶
迴擧似師。師示一偈曰。百丈竿頭不動人。¶
雖然得入未爲眞。百丈竿頭須進歩。十方世¶
界是全身。僧問、只如百丈竿頭如何進歩。¶
師云、朗州山澧州水。僧云、請師道。師云、四海¶
五湖皇化裏。有客來謁。師召曰、尚書。其人應¶
諾。師曰、不是尚書本命。對曰、不可離卻即今。¶
祇對別有第二主人。師曰、喚尚書作至尊得¶
麼。彼云、恁麼總不祇對時。莫是弟子主人否。¶
師曰、非但祇對與不祇對時、無始劫來是箇¶
生死根本。有偈曰。學道之人不識眞。只爲¶
從來認識神。無始劫來生死本。癡人喚作本¶
來身。有秀才看佛名經、問曰。百千諸佛但¶
見其名。未審居何國土、還化物也無。師曰、黄¶
鶴樓崔顥題後。秀才還曾題未曰、未曾。師曰、¶
得閑題一篇何妨。僧問、南泉還化向什麼處¶
<pb:DCS_T51n2076_0148b>¶
去。師云、東家作驢西家作馬。僧云、此意如何。¶
師云、要騎即騎要下即下。僧皓月問。天下善¶
知識證三徳涅槃未。師曰、大徳問果上涅槃¶
因中涅槃。曰、問果上涅槃。師曰、天下善知識¶
未證。曰、爲什麼未證。師曰、功未齊於諸聖。曰、¶
功未齊聖、何爲善知識。師曰、明見佛性、亦得¶
名爲善知識。曰、未審功齊何道名證大涅槃。¶
師有偈曰。摩訶般若照。解脱甚深法。法身¶
寂滅體。三一理圓常。欲識功齊處。此名常寂¶
光。又曰、果上三徳涅槃已蒙開示。如何是¶
因中涅槃。師曰、大徳是。又問、教中説幻意是¶
有邪。師曰、大徳是何言與。云、恁麼、幻意是無¶
邪。師曰、大徳是何言與。云、恁麼即幻意是不¶
有不無邪。師又曰、大徳是何言與。云、如某三¶
明盡不契於幻意。未審和尚如何明教中幻¶
意。師曰、大徳信一切法不思議否。云、佛之誠¶
言、那敢不信。師曰、大徳言信、二信之中是何¶
信。云、如某所明、二信之中是名縁信。師曰、依¶
<pb:DCS_T51n2076_0149a>¶
何教門得生縁信。大徳云、據華嚴云。菩薩摩¶
訶薩以無障無礙智慧。信一切世間境界是¶
如來境界。又華嚴云。諸佛世尊悉知。世法及¶
諸佛法性無差別決定無二。又華嚴云。佛法¶
世間法若見其眞實一切無差別。師曰、大徳¶
所擧縁信教門、甚有來處。聽老僧與大徳明¶
教中幻意。若人見幻本來眞。是則名爲見佛¶
人。圓通法法無生滅。無滅無生是佛身。又問、¶
蚯蚓斬爲兩斷、兩頭倶動、佛性在阿那頭。師¶
云、動與不動、是何境界。云、言不干典、非智者¶
所談。只如和尚言。動與不動是何境界。出自¶
何經。師曰、酌然言不干典非智者所談。大徳¶
豈不見首楞嚴經云。當知十方無邊不動虚¶
空。并其動搖地水火風均名六大。性眞圓融。¶
皆如來藏、本無生滅。師有偈云。最甚深最甚¶
深。法界人身便是心。迷者迷心爲衆色。悟時¶
刹境是眞心。身界二塵無實相。分明達此號¶
知音。又問、如何是陀羅尼。師指禪牀右邊曰。¶
<pb:DCS_T51n2076_0149b>¶
這箇師僧卻誦得。又問、別有人誦得否。又指¶
禪牀左邊曰。這箇師僧亦誦得。云、某甲爲什¶
麼不聞。師曰、大徳豈不知道。眞誦無響眞聽¶
無聞。云、恁麼則音聲不入法界性也。師曰、離¶
色求觀非正見。離聲求聽是邪聞。云、如何不¶
離色是正見。不離聲是眞聞。師乃有偈曰。¶
滿眼本非色滿耳本非聲。文殊常觸目觀音¶
塞耳根。會三元一體達四本同眞。堂堂法界¶
性無佛亦無人。僧問南泉云。狸奴白牯卻¶
知有。三世諸佛不知有。爲什麼三世諸佛不¶
知有。師曰、未入鹿苑時猶較些子。僧曰、狸奴¶
白牯爲什麼卻知有。師曰、汝爭怪得伊。僧問、¶
和尚繼嗣何人。師曰、我無人得繼嗣。僧曰、還¶
參學也無。師曰、我自參學。僧曰、師意如何。師¶
有偈曰。虚空問萬象。萬象答虚空。誰人親¶
得聞。木叉丱角童。僧問、如何是平常心。師¶
云、要眠即眠、要坐即坐。僧云、學人不會。師云、¶
熱即取涼、寒即向火。僧問、向上一路請師道。¶
<pb:DCS_T51n2076_0150a>¶
師云、一口針三尺線。僧云、如何領會。師云、益¶
州布揚州絹。僧問、動是法王苗、寂是法王根。¶
如何是法王。師指露柱曰、何不問大士。因庭¶
前向日。仰山云、人人盡有這箇事。只是用不¶
得。師云、恰是請汝用。仰山云、作麼生用。師乃¶
蹋倒仰山。仰山云、直下似箇大蟲。(長慶云、前彼此作家。¶
後彼此不作家。乃別云、邪法難扶。)自此諸方謂爲岑大蟲。僧¶
問、本來人還成佛也無。師云、汝見大唐天子¶
還自種田割稻否。僧云、未審是何人成佛。¶
師云、是汝成佛。僧無語。師云、會麼。僧云、不會。¶
師云、如人因地而倒依地而起、地道什麼。三¶
聖令秀上座問云。南泉遷化向什麼處去。師¶
云、石頭作沙彌時參見六祖。秀云、不問石頭¶
見六祖。南泉遷化向什麼處去。師云、教伊尋¶
思去。秀云、和尚雖有千尺寒松。且無抽條石¶
筍。師默然。秀云、謝和尚答話。師亦默然。秀上¶
座擧似三聖。三聖云、若實恁麼、猶勝臨濟七¶
歩。然雖如此、待我更驗看。至明日三聖上問¶
<pb:DCS_T51n2076_0150b>¶
云。承聞和尚昨日答南泉遷化一則語。可謂¶
光前絶後今古罕聞。師亦默然。僧問、如何是¶
文殊。師云、牆壁瓦礫是。又問、如何是觀音。師¶
云、音聲語言是。又問、如何是普賢。師云、衆生¶
心是。又問、如何是佛。師云、衆生色身是。僧曰、¶
河沙諸佛體皆同。何故有種種名字。師云、從¶
眼根返源名爲文殊。耳根返源名爲觀音。從¶
心返源名爲普賢。文殊是佛妙觀察智。觀音¶
是佛無縁大慈。普賢是佛無爲妙行。三聖是¶
佛之妙用。佛是三聖之眞體。用則有河沙假¶
名。體則摠名一薄伽梵。僧問、色即是空空即¶
是色、此理如何。師偈曰。礙處非牆壁、通處¶
勿虚空。若人如是解、心色本來同。又偈曰。¶
佛性堂堂顯現、住性有情難見。若悟衆生無¶
我、我面何殊佛面。僧問、第六第七識及第¶
八識畢竟無體。云何得名轉第八爲大圓鏡¶
智。師有偈曰。七生依一滅、一滅持七生。一¶
滅滅亦滅、六七永無遷。又有僧問、蚯蚓斬¶
<pb:DCS_T51n2076_0151a>¶
爲兩段、兩頭倶動。未審佛性在阿那頭。師云、¶
妄想作麼。僧云、争奈動何。師云、汝豈不知火¶
風未散。僧問、如何轉得山河國土歸自己去。¶
師云、如何轉得自己成山河國土去。僧云、不¶
會。師云、湖南城下好養民。米賎柴多足四隣。¶
其僧無語。師有偈曰。誰問山河轉、山河轉¶
向誰。圓通無兩畔、法性本無歸。講華嚴大¶
徳問。虚空爲是定有爲是定無。師曰、言有亦¶
得、言無亦得。虚空有時但有假有。虚空無時¶
但無假無。云、如和尚所説、有何教文。師曰、大¶
徳豈不聞首楞嚴經云。十方虚空生汝心内。¶
猶片雲點太清裏。豈不是虚空生時但生假¶
名。又云、汝等一人發眞歸源。十方虚空皆悉¶
消殞。豈不是虚空滅時但滅假名。老僧所以¶
道。有是假有無是假無。又問、經云。如淨琉璃¶
中内現眞金像、此意如何。師曰、以淨琉璃爲¶
法界體。以眞金像爲無漏智體。體能生智、智¶
能達體。故云如淨瑠璃中内現眞金像。問、如¶
<pb:DCS_T51n2076_0151b>¶
何是上上人行處。師曰、如死人眼。云、上上人¶
相見時如何。師曰、如死人手。問、善財爲什麼¶
無量劫遊普賢身中世界不遍。師曰、你從無¶
量劫來還遊得遍否。云、如何是普賢身。師曰、¶
含元殿裏更覓長安。問、如何是學人心。師曰、¶
盡十方世界是你心。云、恁麼則學人無著身¶
處也。師曰、是你著身處。云、如何是著身處。師¶
曰、大海水深又深。云、學人不會。師曰、魚龍出¶
入任升沈。問、有人問。和尚即隨因縁答。摠無¶
人問、和尚如何。師曰、困即睡健即起。云、教學¶
人向什麼處會。師曰、夏天赤&#CX-227E;、冬寒須得¶
被。問、亡僧什麼處去也。師有偈云。不識金¶
剛體、卻喚作縁生。十方眞寂滅。誰在復誰行。¶
南泉有眞讚云。堂堂南泉、三世之源。金剛¶
常住。十方無邊。生佛無盡。現已卻還。¶
南泉久住投機偈。今日還郷入大門。南泉¶
親道遍乾坤。法法分明皆祖父。迴頭慚愧好¶
兒孫。師答曰、今日投機事莫論。南泉不¶
<pb:DCS_T51n2076_0152a>¶
道遍乾坤。還郷盡是兒孫事。祖父從來不入¶
門。師又有勸學偈云。萬丈竿頭未得休。¶
堂堂有路少人遊。禪師願達南泉去。滿目青¶
山萬萬秋。因臨濟和尚云。肉團上有無位¶
眞人。師乃有偈云。萬法一如不用揀。¶
一如誰揀誰不揀。即今生死本菩提。三世如¶
來同箇眼。師誡人斫松竹偈云。千年竹¶
萬年松。枝枝葉葉盡皆同。爲報四方玄學者。¶
動手無非觸祖公。荊南白馬曇照禪師
荊南白馬曇照禪師。常¶
云、快活快活。及臨終時叫苦苦。又云、閻羅王¶
來取我也。院主問曰。和尚當時被節度使抛¶
向水中、神色不動。如今何得恁麼地。師擧枕¶
子云。汝道當時是、如今是。院主無對。(法眼代云、此時¶
但掩耳出去。)終南山雲際師祖禪師
終南山雲際師祖禪師。初在南泉¶
時問云。摩尼珠人不識如來藏裏親收得、如¶
何是藏。南泉云、與汝來往者是藏。師云、不來¶
往者如何。南泉云、亦是藏。又問、如何是珠。南¶
泉召云、師祖。師應諾。南泉云、去汝不會我語。¶
<pb:DCS_T51n2076_0152b>¶
師從此信入。鄧州香嚴下堂義端禪師
鄧州香嚴下堂義端禪師。示¶
衆云。兄弟、彼此未了。有什麼事相共商量。我¶
三五日即發去也。如今學者須了卻今時。莫¶
愛他向上人無事。兄弟、縱學得種種差別義¶
路。終不代得自己見解。畢竟著力始得。空記¶
持他巧妙章句。即轉加煩亂去。汝若欲相應。¶
但恭恭盡莫停留纖亳。直似虚空、方有少分。¶
以虚空無鎖無壁落無形無心眼。有僧問、古¶
人相見時如何。師云、老僧不曾見他古人。僧¶
云、今時血脈不斷處如何仰羨。師云、有什麼¶
仰羨處。僧問云。某甲不問閑事、請和尚答話。¶
師云、更從我覓什麼。僧云、不爲閑事。師云、汝¶
教我道。師又云、兄弟、佛是塵法亦是塵。終日¶
馳求有什麼休歇。但時中不用挂情、情不挂¶
物。無善可取、無惡可棄。莫教被他篭罩著、始¶
是學處。有僧云、曾辭一老宿、示某甲云。去則¶
親良朋附道友。未審老宿意旨如何。才禮拜¶
次、師云。禮拜一任、不得認奴作郎。僧問、如何¶
<pb:DCS_T51n2076_0153a>¶
是直截根源。師乃擲下拄杖入方丈。一日師¶
謂衆曰、語是謗寂是誑。寂語向上有路在。老¶
僧口門窄、不能與汝説得。便下堂。僧問、一句¶
子如何。師云、此間一句亦無。僧問、正因爲什¶
麼無事。師云、我不曾停留。又云、假饒重重剥¶
得淨盡無停留。權時施設亦是方便接人。若¶
是那邊事、無有是處。趙州觀音院(亦曰東院。)從諗禪師
趙州觀音院(亦曰東院。)從¶
諗禪師曹州郝郷人也。姓郝氏。童稚於本州¶
扈通院從師披剃。未納戒、便抵池陽參南泉。¶
偃息而問曰、近離什麼處。師曰、近離瑞像。曰、¶
還見立瑞像麼。師曰、不見立瑞像、只見臥如¶
來。曰、汝是有主沙彌、無主沙彌。師曰、有主沙¶
彌。曰、主在什麼處。師曰、仲冬嚴寒、伏惟和尚¶
尊體萬福。南泉器之而許入室。異日問南泉、¶
如何是道。南泉曰、平常心是道。師曰、還可趣¶
向否。南泉曰、擬向即乖。師曰、不擬時如何知¶
是道。南泉曰、道不屬知不知。知是妄覺。不知¶
是無記。若是眞達不疑之道。猶如太虚廓然¶
<pb:DCS_T51n2076_0153b>¶
虚豁。豈可強是非耶。師言下悟理。乃往嵩嶽¶
琉璃壇納戒。卻返南泉。異日問南泉。知有底¶
人向什麼處休歇。南泉云、山下作牛去。師云、¶
謝指示。南泉云、昨夜三更月到窓。師作火頭。¶
一日閉卻門燒滿屋煙。叫云、救火救火。時大¶
衆倶到。師云、道得即開門。衆皆無對。南泉將¶
鎖於窓間過與師。師便開門。又到黄檗。黄檗¶
見來、便閉方丈門。師乃把火於法堂内叫云、¶
救火救火。黄檗開門捉住云、道道。師云、賊過¶
後張弓。又到寳壽。寳壽見來、即於禪牀上背¶
面坐。師展坐具禮拜。寳壽下禪牀。師便出。又¶
到鹽官、云、看箭。鹽官云、過也。師云、中也。又到¶
夾山、將拄杖入法堂。夾山曰、作麼。曰、沁水。¶
夾山曰、一滴也無、沁什麼。師倚杖而出。師將¶
遊五臺山次、有大徳作偈留云。何處青山¶
不道場。何須策杖禮清涼。雲中縱有金毛現。¶
正眼觀時非吉祥。師云、作麼生是正眼。大¶
徳無對。(法眼代云、請上座領某甲卑情。同安顯代云、是上座眼。)師自此¶
<pb:DCS_T51n2076_0154a>¶
道化被於北地。衆請住趙州觀音。上堂示衆¶
云。如明珠在掌、胡來胡現漢來漢現。老僧把¶
一枝草爲丈六金身用。把丈六金身爲一枝¶
草用。佛是煩惱、煩惱是佛。時有僧問、未審佛¶
是誰家煩惱。師云、與一切人煩惱。僧云、如何¶
免得。師云、用免作麼。師掃地、有人問云。和尚¶
是善知識、爲什麼有塵。師曰、外來。又僧問、清¶
淨伽藍爲什麼有塵。師曰、又一點也。又有人¶
與師遊園、見兎子驚走。問云、和尚是大善知¶
識。爲什麼兎子見驚。師云、爲老僧好殺。僧問、¶
覺華未發時、如何辨貞實。師云、開也。僧云、是¶
貞是實。師云、貞是實、實是貞。僧云、什麼人分¶
上事。師云、老僧有分、闍梨有分。僧云、某甲不¶
招納是如何。師佯不聞。僧無語。師云、去。師院¶
有石幢子被風吹折。僧問、陀羅尼幢子作凡¶
去作聖去。師云、也不作凡、亦不作聖。僧云、畢¶
竟作什麼。師云、落地去也。師問一座主、講什¶
麼經。對云、講涅槃經。師云、問一段義得否。云、¶
<pb:DCS_T51n2076_0154b>¶
得。師以脚踢空吹一吹云、是什麼義。座主云、¶
經中無此義。師云、五百力士掲石義、便道無。¶
大衆晩參、師云。今夜答話去也、有解問者出¶
來。時有一僧便出禮拜。師云、比來抛塼引玉。¶
卻引得箇墼子。(保壽云、射虎不眞、徒勞沒羽。長慶問覺上座云。那僧才出¶
禮拜。爲甚麼便收伊爲墼子。覺云、適來那邊亦有人恁麼問。慶云、向伊道什麼。云、¶
也向伊¶
恁麼道。玄覺云、什麼處卻成墼子去。叢林中道才出來便成墼子。只如毎日出入行住坐¶
臥。不可總成墼子也。且道、這僧出來具眼不具眼。)有僧遊五臺、問一¶
婆子云。臺山路向什麼處去。婆子云、驀直去。¶
僧便去。婆子云、又恁麼去也。其僧擧似師。師¶
云、待我去勘破這婆子。師至明日便去問。臺¶
山路向什麼處去。婆子云、驀直去。師便去。婆¶
子云、又恁麼去也。師歸院謂僧云。我爲汝勘¶
破這婆子了也。(玄覺云、前來僧也恁麼道。趙州去也恁麼道。什麼處是勘¶
破婆子。又云、非唯被趙州勘破、亦被這僧勘破。)僧問、恁麼來底人師¶
還接否。師云、接。僧云、不恁麼來底師還接否。¶
師云、接。僧云、恁麼來者從師接。不恁麼來者¶
如何接。師云、止止不須説、我法妙難思。師出¶
<pb:DCS_T51n2076_0155a>¶
院路逢一婆子。問、和尚住什麼處。師云、趙州¶
東院西。婆子無語。師歸院、問衆僧。合使那箇¶
西字。或言東西字、或言棲泊字。師曰、汝等總¶
作得鹽鐵判官。僧曰、和尚爲什麼恁麼道。師¶
曰、爲汝總識字。(法燈別衆僧云、已知去處。)僧問、如何是嚢¶
中寳。師云、合取口。(法燈別云、莫説似人。)有新到僧謂師¶
曰。某甲從長安來。横擔一條拄杖、不曾撥著¶
一人。師曰、自是大徳拄杖短。(同安顯別云。老僧這裏不曾見¶
恁麼人。)僧無對。(法眼代云、呵呵。同安顯代云、也不短。)有僧冩得師¶
眞呈師。師曰、且道、似我不似我。若似我卻打¶
殺老僧。不似我即燒卻眞。僧無對。(玄覺代云、留取供養。)¶
師敲火問僧云。老僧喚作火、汝喚作什麼。僧¶
無語。師云、不識玄旨、徒勞念靜。(法燈別云、我不如汝。)新¶
到僧參。師問、什麼處來。僧云、南方來。師云、佛¶
法盡在南方。汝來這裏作什麼。僧云、佛法豈¶
有南北門。師云、饒汝從雪峯雲居來。只是箇¶
擔板漢。(崇壽稠別云。和尚是據客置主人。)僧問、如何是佛。師¶
云、殿裏底。僧云、殿裏者豈不是泥龕塑像。師¶
<pb:DCS_T51n2076_0155b>¶
云、是。僧云、如何是佛。師云、殿裏底。僧問、如何¶
是學人自己。師云、喫粥了也未。僧云、喫粥也。¶
師云、洗鉢去。其僧忽然省悟。師上堂云。纔有¶
是非紛然失心。還有答話分也無。樂普在衆¶
扣齒。雲居云、何必。師云、今日大有人喪身失¶
命。僧云、請和尚擧。師便擧前語。僧指傍僧¶
云。這僧作恁麼語話。師乃休。僧問、久嚮趙州¶
石橋、到來只見掠彴。師云、汝只見掠彴、不見¶
趙州橋。僧云、如何是趙州橋。師云、過來過來。¶
又有僧同前問。師亦如前答。僧云、如何是趙¶
州橋。師云、度驢度馬。僧云、如何是掠彴。師云、¶
箇箇度人。(雲居錫云。趙州爲當扶石橋扶掠彴。)師聞沙彌喝參。¶
向侍者云、教伊去。侍者乃教去。沙彌便珍重¶
去。師云、沙彌得入門、侍者在門外。(雲居錫云。什麼處是¶
沙彌入門、侍者在門外。這裏若會得、便見趙州。)師問新到僧、什麼處¶
來。僧云、從南來。師云、還知有趙州關否。僧云、¶
須知有不渉關者。師云、這販私鹽漢。僧問、如¶
何是西來意。師下禪牀立。僧云、莫即這箇便¶
<pb:DCS_T51n2076_0156a>¶
是否。師云、老僧未有語在。師問菜頭、今日喫¶
生菜熟菜。菜頭拈起菜呈之。師云、知恩者少、¶
負恩者多。僧問、空劫中還有人修行也無。師¶
云、汝喚什麼作空劫。僧云、無一物是。師云、這¶
箇始稱得修行。喚什麼作空劫。僧無語。僧問、¶
如何是玄中玄。師云、汝玄來多少時耶。僧云、¶
玄之久矣。師云、闍梨若不遇老僧、幾被玄殺。¶
僧問、萬法歸一一歸何所。師云、老僧在青州¶
作得一領布衫重七斤。僧問、夜生兜率、晝降¶
閻浮。於其中間摩尼爲什麼不現。師云、道什¶
麼。其僧再問。師云、毘婆尸佛早留心。直至如¶
今不得妙。師問院主、什麼處來。對云、送生來。¶
師云、鵶爲什麼飛去。院主云、怕某甲。師云、是¶
什麼語話。院主卻問、鵶子爲什麼卻飛去。師¶
代云、某甲有殺心在。師托起鉢云。三十年¶
後若見老僧、留取供養。若不見、即撲破。一僧¶
出云。三十年後敢道見和尚。師乃撲破。有僧¶
辭。師問、什麼處去。僧云、雪峯去。師云、雪峯忽¶
<pb:DCS_T51n2076_0156b>¶
若問、汝云和尚有何言句、汝作麼生祇對。僧¶
云、某甲道不得、請和尚道。師云、冬即言寒、夏¶
即道熱。又云、雪峯更問汝、畢竟事作麼生。其¶
僧又云、道不得。師云、但道親從趙州來、不是¶
傳語人。其僧到雪峯、一依前語擧似雪峯。雪¶
峯云、也須是趙州始得。玄沙聞云、大小趙州¶
敗闕也不知。(雲居錫云、什麼處是趙州敗闕。若檢得出是上座眼。)僧問、¶
如何是趙州一句。師云、老僧半句也無。僧云、¶
豈無和尚在。師云、老僧不是一句。僧問、如何¶
是出家。師云、不履高名、不求苟得。僧問、澄澄¶
絶點時如何。師云、這裏不著客作漢。僧問、如¶
何是祖師意。師乃敲牀脚。僧云、只這莫便是¶
否。師云、是即脱取去。僧問、如何是毘盧圓相。¶
師云、老僧自幼出家、不曾眼花。僧云、豈不爲¶
人。師云、願汝常見毘盧圓相。問、和尚還入¶
地獄否。師云、老僧末上入。曰、大善知識爲什¶
麼入地獄。師云、若不入、阿誰教化汝。一日、眞¶
定帥王公携諸子入院。師坐而問曰、大王會¶
<pb:DCS_T51n2076_0157a>¶
麼。王云、不會。師云、自小持齋身已老、見人無¶
力下禪牀。王公尤加禮重。翌日令客將傳語、¶
師下禪牀受之。少間侍者問、和尚見大王來、¶
不下禪牀。今日軍將來、爲什麼卻下禪牀。師¶
云、非汝所知。第一等人來、禪牀上接。中等人¶
來、下禪牀接。末等人來、三門外接。師寄拂子¶
與王公曰。若問何處得來。但道、老僧平生用¶
不盡者。師之玄言布於天下。時謂趙州門風。¶
皆悚然信伏矣。唐乾寧四年十一月二日。右¶
脇而寂。壽一百二十。(有人問、師年多少。師云、一串念珠數不盡。)後¶
謚眞際大師。池州靈鷲閑禪師
池州靈鷲閑禪師。謂衆曰、是¶
汝諸人本分事。若教老僧道、即與蛇畫足。此¶
是頓教諸上座。有僧便問、與蛇畫足即不問。¶
如何是本分事。師云、闍梨試道看。其僧擬再¶
問。師曰、畫足作麼。明水和尚問。如何是頓獲¶
法身。師云、一透龍門雲外望。莫作黄河點額¶
魚。仰山問、寂寂無言、如何視聽。師云、無縫塔¶
前多雨水。僧問、二彼無言時如何。師云、是常。¶
<pb:DCS_T51n2076_0157b>¶
僧云、還有過常者無。師云、有。僧云、請師唱起。¶
師云、玄珠自朗耀、何須壁外光。僧問、今日供¶
養西川無染大師。未審大師還來否。師云、本¶
自無所至、今豈隨風轉。僧云、恁麼即供養何¶
用。師云、功力有爲互不換義相渉。鄂州茱萸山和尚
鄂州茱萸山¶
和尚。初住隨州護國院、爲第一世。金輪可觀和¶
尚問、如何是道。師云、莫向虚空裏釘橛。觀云、虚¶
空是橛。師乃打之。觀捉住云、莫打某甲。已後錯¶
打人在。師便休。(雲居錫云。此人具眼不具眼、因什麼著打。)趙州諗和¶
尚先到雲居。雲居問曰。老老大大漢、何不覓¶
箇住處。諗曰、什麼處住得。雲居曰、山前有古寺¶
基。諗曰、和尚自住取。後到師處。師曰、老老大¶
大漢、何不住去。諗曰、什麼處住得。師曰、老老¶
大大漢、住處也不知。諗曰、三十年弄馬伎、今¶
日卻被驢撲。(雲居錫云。什麼處是趙州被驢撲處。)衆僧侍立。師¶
曰、只恁麼白立、無箇説處、一場氣悶。有僧擬¶
出問。師乃打之曰、爲衆竭力。便入方丈。有行¶
者參。師曰、曾去看趙州麼。曰、和尚敢道否。師¶
<pb:DCS_T51n2076_0158a>¶
云、非但茱萸、一切人道不得。曰、和尚放某甲¶
過。師曰、這裏從前不通人情。曰、要且慈悲心¶
在。師便打曰、醒後來爲汝。衢州子湖巖利蹤禪師
衢州子湖巖利¶
蹤禪師。澶州人也。姓周氏。幽州開元寺出家、¶
依年受具。後入南泉之室。乃抵于衢州之馬¶
蹄山。結茅宴居。唐開成二年。邑人翁遷貴施¶
山下子湖創院。咸通二年。敕賜額曰安國禪¶
院。一日上堂示衆曰。子湖有一隻狗。上取人¶
頭、中取人心、下取人足。擬議即喪身失命。僧¶
問、如何是子湖一隻狗。師曰、嘷嘷。臨濟下二¶
僧到參、方掲簾。師曰、看狗。二僧迴顧。師歸方¶
丈。師與勝光和尚鋤園。師驀按钁迴視勝光¶
云。事即不無、擬心即差。光乃禮拜。擬問、師與¶
一蹋便歸院。有一尼到參。師曰、汝莫是劉鐵¶
磨否。尼曰、不敢。師曰、左轉右轉。尼云、和尚莫¶
顛倒。師便打。師中夜於僧堂前叫、賊賊。大衆¶
皆驚。有一僧從僧堂内出。師把住云、捉得¶
也捉得也。僧云、不是某甲。師曰、是即是、即是¶
<pb:DCS_T51n2076_0158b>¶
不肯承當。師有偈示衆曰。三十年來住子¶
湖。二時齋粥氣力麁。無事上山行一轉。問汝¶
時人會也無。師居子湖説法四十五稔。廣¶
明中無疾歸寂。壽八十有一臘六十一。今本¶
山有塔。洛京嵩山和尚
洛京嵩山和尚。僧問、古路坦然時¶
如何。師曰、不前。僧曰、爲什麼不前。師曰、無遮¶
障處。僧問、如何是嵩山境。師曰、日從東出、月¶
向西頽。曰、學人不會。師曰、東西也不會。僧問、¶
六識倶生時如何。師曰、異。僧曰、爲什麼如此。¶
師曰、同。日子和尚
日子和尚。亞谿來參、師作起勢。亞¶
谿曰、這老山鬼猶見某甲在。師曰、罪過罪過、¶
適來失祇對。亞谿欲進語、師乃叱之。亞谿曰、¶
大陣前不妨難禦。師曰、是是。亞谿曰、不是不¶
是。(趙州云、可憐兩箇漢。不識轉身句。)蘇州西山和尚
蘇州西山和尚。僧問、¶
三乘十二分教則不問。如何是祖師西來的¶
的意。師擧拂子示之。其僧不禮拜、去參雪峯。¶
雪峯問、什麼處來。僧云、浙中來。雪峯曰、今夏¶
在什麼處。曰、蘇州西禪。雪峯曰、和尚安不。曰、¶
<pb:DCS_T51n2076_0159a>¶
來時萬福。雪峯曰、何不且從容。曰、佛法不明。¶
雪峯曰、有什麼事。僧擧前話。雪峯曰、汝作麼¶
不肯。僧曰、是境。雪峯曰、汝見蘇州城裏人家¶
男女否。曰、見。雪峯曰、汝見路上林木否。曰、見。¶
雪峯曰、凡覩人家男女大地林沼總是境、汝¶
還肯否。曰、肯。雪峯曰。只如拈起拂子、汝作麼¶
生不肯。僧乃禮拜曰。學人取次發言、乞師慈¶
悲。雪峯曰、盡乾坤是箇眼。汝向什麼處蹲坐。¶
僧無語。宣州陸亘大夫
宣州陸亘大夫初問南泉曰。古人瓶¶
中養一鵝。鵝漸長大、出瓶不得。如今不得毀¶
瓶、不得損鵝、和尚作麼生出得。南泉召曰大¶
夫。陸應諾。南泉曰、出也。陸從此開解。曁南泉¶
圓寂。院主問曰、大夫何不哭先師。陸曰、院主¶
道得即哭。院主無對。(長慶代云、合哭不合哭。)池州甘贄行者
池州甘¶
贄行者。將錢三貫文入僧堂。於第一坐面前¶
云、請上座施財。上座云、財施無盡、法施無窮。¶
甘云、恁麼道、爭得某甲錢。卻將出去。上座無¶
語。又於南泉設粥云。請和尚念誦。南泉云、甘¶
<pb:DCS_T51n2076_0159b>¶
贄行者設粥。請大衆爲狸奴白牯、念摩訶般¶
若波羅密。甘乃禮拜便出去。南泉卻到厨内¶
打破鍋子。雪峯和尚來。甘閉門召云、請和尚¶
入。雪峯隔籬掉過納衣。甘便開門禮拜。有住¶
庵僧縁化什物。甘曰、若道得即施。乃書心字¶
問、是什麼字。僧云、心字。又自問其妻、什麼字。¶
妻云、心字。甘云、某甲山妻亦合住庵。其僧無¶
語。甘亦無施。又問一僧、什麼處來。僧云、潙山¶
來。甘云、曾有僧問潙山、如何是西來意。潙山¶
擧起拂子。上座作麼生會潙山意。僧云、借事明¶
心、附物顯理。甘云、且歸潙山去好。(保福聞之、乃仰手覆手。)¶
前杭州鹽官齊安禪師法嗣。¶
襄州關南道常禪師
襄州關南道常禪師。僧問、如何是西來意。師¶
擧拄杖云、會麼。僧云、不會。師乃喝出。僧問、如¶
何是大道之源。師與一拳。師毎見僧來參禮、¶
多以拄杖打趁。或云、遲一剋。或云、打動關南¶
鼓。而時輩鮮有唱和者。洪州雙嶺玄眞禪師
洪州雙嶺玄眞禪¶
師。初問道吾。無神通菩薩爲什麼足迹難尋。¶
<pb:DCS_T51n2076_0160a>¶
道吾曰、同道者方知。師曰、和尚還知否。曰、不¶
知。師曰、何故不知。曰、去、不識我語。師後於鹽¶
官契會。杭州徑山鑒宗禪師
杭州徑山鑒宗禪師。湖州長城人¶
也。姓錢氏。依本州開元寺大徳高閑出家。學¶
通淨名思益經。後往鹽官。謁悟空大師決擇¶
疑滯。唐咸通三年。止徑山、宣揚禪教。有小師¶
洪諲以講論自矜。(諲即徑山第三世法濟大師。)師謂之曰。¶
佛祖正法、直截亡詮。汝算海沙、於理何益。但¶
能莫存知見。泯絶外縁、離一切心、即汝眞性。¶
諲聞茫然禮辭。遊方至潙山、方悟玄旨。乃師¶
潙山。宗禪師咸通七年丙戍閏三月五日示¶
滅。後謚曰無上大師。即徑山第二世也。¶
前五洩山靈默禪師法嗣。¶
福州長谿龜山正原禪師
福州長谿龜山正原禪師。宣州南陵人也。姓¶
蔡氏。幼厭俗出家、於本州籍山落髮。唐元和¶
十二年丁酉。建州乾元寺受具。尋造五洩山¶
默師之室、決擇玄微。後住龜山爲第二世也。¶
師甞述二偈。其一曰。滄溟幾度變桑田。唯¶
<pb:DCS_T51n2076_0160b>¶
有虚空獨湛然。已到岸人休戀筏。未曾度者¶
要須舡。其二曰。尋師認得本心源。兩岸¶
倶玄一不全。是佛不須更覓佛。只因如此更¶
忘縁。師咸通十年終于本山。壽七十八臘¶
五十四。敕謚性空大師慧觀之塔也。¶
前洛京佛光寺如滿禪師法嗣。¶
唐杭州刺史白居易
唐杭州刺史白居易字樂天。久參佛光得心¶
法。兼稟大乘金剛寳戒。元和中、造于京兆興¶
善法堂致四問。(語見興善章。)十五年、牧杭州。訪鳥¶
窠和尚、有問答偈頌。(鳥窠章敍訖。)甞致書于濟法¶
師。以佛無上大慧演出教理。安有徇機高下¶
應病不同。與平等一味之説相反。援引維摩¶
及金剛三昧等六經。闢二義而難之。又以五¶
蘊十二縁説。名色前後不類、立理而徴之。竝¶
鉤深索隱、通幽洞微。然未覩法師醻對。後來¶
亦鮮有代答者。復受東都凝禪師八漸之目。¶
各廣一言而爲一偈。釋其旨趣、自淺之深、猶¶
貫珠焉。凡守任處、多訪祖道。學無常師。後爲¶
<pb:DCS_T51n2076_0161a>¶
賓客、分司東都。罄己俸修龍門香山寺。寺成¶
自撰記。凡爲文、動關教化。無不贊美佛乘、見¶
于本集。其歴官次第、歸全代祀。即史傳存焉¶
耳。前大梅山法常禪師法嗣。¶
新羅國迦智禪師
新羅國迦智禪師。僧問、如何是西來意。師云、¶
待汝裏頭來即與汝道。僧問、如何是大梅的¶
旨。師云、酪本一時抛。杭州天龍和尚
杭州天龍和尚。上堂¶
云。大衆莫待老僧。上來便上來、下去便下去。¶
各有華藏性海具足功徳無礙光明。各各參¶
取珍重。僧問、如何是祖師意。師竪起拂子。僧¶
問、如何得出三界去。師云、汝即今在什麼處。¶
前永泰寺靈湍禪師法嗣。¶
湖南上林戒靈禪師
湖南上林戒靈禪師。初潙山曰、大徳作什¶
麼來。師曰、介胄全具。潙山曰、盡卸了來與大¶
徳相見。師曰、卸了也。潙山咄曰。賊尚未打、卸¶
作什麼。師無對。仰山代云、請和尚屏左右。潙¶
山以手揖云、諾諾。師後參永泰、方喩其旨。¶
五臺山祕魔巖和尚
五臺山祕魔巖和尚。常持一木叉。毎見僧來¶
<pb:DCS_T51n2076_0161b>¶
禮拜、即叉卻頚云。那箇魔魅教汝出家。那箇¶
魔魅教汝行脚。道得也叉下死。道不得也叉¶
下死速道。學僧鮮有對者。(法眼代云、乞命。法燈代云、但引頚示¶
之。玄覺代云。老兒家放卻叉子得也。)湖南祗林和尚
湖南祗林和尚。毎叱文¶
殊普賢皆爲精魅。手持木劍、自謂降魔。纔有¶
僧參禮便云。魔來也魔來也。以劍亂揮、濳入¶
方丈。如是十二年、後置劍無言。僧問、十二年¶
前爲什麼降魔。師曰、賊不打貧兒家。曰、十二¶
年後爲什麼不降魔。師曰、賊不打貧兒家。¶
前幽州盤山寳積禪師法嗣。¶
鎭州普化和尚
鎭州普化和尚者不知何許人也。師事盤山、¶
密受眞訣。而佯狂出言無度。曁盤山順世、乃¶
於北地行化。或城市或塚間、振一鐸云。明頭¶
來也打、暗頭來也打。一日臨濟令僧捉住云。¶
不明不暗時如何。答云、來日大悲院裏有齋。¶
凡見人無高下、皆振鐸一聲。時號普化和尚。¶
或將鐸就人耳邊振之、或拊其背。有迴顧者、¶
即展手云、乞我一錢。非時遇食亦喫。甞暮入¶
<pb:DCS_T51n2076_0162a>¶
臨濟院、喫生菜飯。臨濟曰、這漢大似一頭驢。¶
師便作驢鳴。臨濟乃休。(僧問法眼。未審臨濟當時下得什麼語。法¶
眼云、臨濟留與後人。)師見馬歩使出喝道。師亦喝道、及¶
作相撲勢。馬歩使令人打五棒。師曰、似即似、¶
是即不是。師甞於闤闠間搖鐸唱曰。覓箇去¶
處不可得。時道吾遇之、把住問曰。汝擬去什¶
麼處。師曰、汝從什麼處來。道吾無語。師掣手¶
便去。臨濟一日與河陽木塔長老。同在僧堂¶
内坐。因説普化毎日在街市中掣風掣顛。知¶
他是凡是聖。言猶未了師入來。濟便問、汝是¶
凡是聖。師云、汝且道、我是凡是聖。濟便喝。師¶
以手指云。河陽新婦子、木塔老婆禪。臨濟小¶
厮兒、卻具一隻眼。濟云、這賊。師云、賊賊。便出¶
去。師唐咸通初將示滅。乃入市謂人曰、乞一¶
箇直䄌。人或與披襖、或與布裘。皆不受振鐸¶
而去。時臨濟令人送與一棺。師笑曰、臨濟厮¶
兒饒舌。便受之。乃告辭曰。普化明日去東門¶
遷化。郡人相率送出城。師厲聲曰、今日葬不¶
<pb:DCS_T51n2076_0162b>¶
合青烏。乃曰、第二日南門遷化。人亦隨之。又¶
曰、明日出西門方吉。人出漸稀。出已還返、人¶
意稍怠。第四日、自擎棺出北門外。振鐸入棺¶
而逝。郡人奔走出城。掲棺視之、已不見。唯聞¶
鐸聲漸遠、莫測其由。嘉禾藏廙禪師
嘉禾藏廙禪師¶
衢州信安人也。姓程氏。唐元和中。辭親往長¶
沙嶽麓寺。禮靈智律師出家。長慶三年。於武¶
陵開元寺受戒。因聽律部、語同學曰。教門繁¶
廣、宜扣總門。遂縁會龍牙山暢禪師。龍牙告¶
之曰。蘊界不眞佛生非我。子之正本、當復何¶
名、而從誰得。師一言領悟。迴柯山、避會昌沙¶
汰。後於龍興廣揚道化。乾符六年三月中長¶
往。壽八十二臘五十六。¶
前歸宗寺法常禪師法嗣。¶
福州芙蓉山靈訓禪師
福州芙蓉山靈訓禪師。初參歸宗問、如何是¶
佛。宗曰、我向汝道、汝還信否。師曰、和尚發言、¶
何敢不信。宗曰、即汝便是。師曰、如何保任。宗¶
曰、一翳在眼、空華亂墜。(法眼云、歸宗若無後語、有什麼歸宗也。)¶
<pb:DCS_T51n2076_0163a>¶
師辭歸宗。宗問、子什麼處去。師曰、歸嶺中去。¶
宗曰、子在此多年、裝束了卻來。爲子説一上¶
佛法。師結束了上堂。宗曰、近前來。師乃近前。¶
宗曰、時寒途中善爲。師聆此一言、頓忘前解。¶
後歸寂。謚弘照大師、塔曰圓相。¶
漢南穀城縣高亭和尚
漢南穀城縣高亭和尚。有僧自夾山來禮拜。¶
師便打。僧云、特來禮拜、師何打。其僧再禮拜。¶
師又打趁。僧迴擧似夾山。夾山云、汝會也無。¶
僧云、不會。夾山云、頼汝不會。若會即夾山口¶
瘂。新羅大茅和尚
新羅大茅和尚。上堂云。欲識諸佛師、向¶
無明心内識取。欲識常住不彫性。向萬木遷¶
變處識取。僧問、如何是大茅境。師云、不露¶
鋒。僧云、爲什麼不露鋒。師云、無當者。¶
五臺山智通禪師
五臺山智通禪師。(自稱大禪佛。)初在歸宗會下時。¶
忽一夜巡堂叫云、我已大悟也。衆駭之。明日¶
歸宗上堂集衆問。昨夜大悟底僧出來。師出¶
云、智通。歸宗云、汝見什麼道理言大悟。試説¶
似吾看。師對云、師姑天然是女人作。歸宗默¶
<pb:DCS_T51n2076_0163b>¶
而異之。師便辭。歸宗門送與拈笠子。師接得¶
笠子、戴頭上便行。更不迴顧。後居臺山法華¶
寺。臨終有偈曰。擧手攀南斗。迴身倚北辰。¶
出頭天外見。誰是我般人。前華嚴寺智藏¶
禪師法嗣。黄州齊安和尚
黄州齊安和尚。示學衆曰。言不¶
落句、佛祖徒施。玄韻不墜、誰人知得。僧問、如¶
何識得自己佛。師曰、一葉明時消不盡。松風¶
韻罷怨無人。僧曰、如何是自己佛。師曰、草前¶
駿馬實難窮。妙盡還須畜生行。人問、大師年¶
多少。師曰、五六四三不得類。豈同一二實難¶
窮。師有頌曰、猛熾焔中人有路。施風頂上¶
屹然棲。鎭常歴劫誰差互。杲日無言運照齊。¶
師後居鳳翔。¶¶
景徳傳燈録卷第十。¶¶

