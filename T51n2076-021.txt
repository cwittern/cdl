#-*- mode: org; -*-
#+DATE: 2011-04-26 17:35:17
#+PROPERTY: baseedition DCS
#+PROPERTY: id T51n2076
#+PROPERTY: title 景德傳燈錄
#+PROPERTY: JUAN 21
<pb:DCS_T51n2076_0416a>¶¶¶¶¶
景徳傳燈録卷第二十一
行思和尚第七世¶
福州玄沙師備禪師法嗣十三人見録。¶
漳州羅漢院桂琛禪師。福州安國慧球禪師。¶
杭州天龍重機禪師。福州僊宗契符禪師。¶
婺州國泰瑫禪師。衡嶽南臺誠禪師。¶
福州白龍道希禪師。福州螺峯沖奧禪師。¶
泉州睡龍山和尚。天台雲峯光緒禪師。¶
福州大章山契如庵主。福州永興祿和尚。¶
天台國清師靜上座。¶
福州長慶慧稜禪師法嗣二十六人見録。¶
泉州招慶道匡禪師。杭州龍華彦球禪師。¶
杭州保安連禪師。福州報慈光雲禪師。¶
廬山開先紹宗禪師。婺州報恩寳資禪師。¶
杭州傾心法瑫禪師。福州水陸洪儼禪師。¶
<pb:DCS_T51n2076_0416b>¶
杭州廣嚴咸澤禪師。福州報慈慧朗禪師。¶
福州長慶常慧禪師。福州石佛院靜禪師。¶
處州翠峯從欣禪師。福州枕峯青換禪師。¶
福州東禪契訥禪師。福州長慶弘辯大師。¶
福州東禪可隆大師。福州僊宗守玭禪師。¶
撫州永安懷烈大師。福州閩山令含禪師。¶
新羅龜山和尚。吉州龍須山道殷禪師。¶
福州祥光澄靜禪師。襄州鷲嶺明遠禪師。¶
杭州報慈從瓌禪師。杭州龍華契盈禪師。¶
杭州龍册寺道怤禪師法嗣五人三人見録。¶
越州清化山師訥禪師。衢州南禪遇縁禪師。¶
復州資啓智遠禪師。筠州洞山龜端禪師。温州景豐禪師。已上二人無機縁語句不録。¶
信州鵝湖智孚禪師法嗣一人。法進禪師。無機縁語句不録。¶
漳州報恩懷嶽禪師法嗣一人見縁。¶
潭州妙濟師浩禪師。¶
福州鼓山神晏禪師法嗣十一人見縁。¶
杭州天竺山子儀禪師。建州白雲智作禪師。¶
福州鼓山智嚴禪師。福州龍山智嵩禪師。¶
<pb:DCS_T51n2076_0417a>¶
泉州鳳凰山強禪師。福州龍山文義禪師。¶
福州鼓山智嶽禪師。襄州定慧和尚。¶
福州鼓山清諤禪師。金陵淨徳沖煦禪師。¶
金陵報恩院清護禪師。¶
前福州玄沙師備禪師法嗣。行思和尚第七世。¶
漳州羅漢院桂琛禪師
漳州羅漢院桂琛禪師。常山人也。姓李氏。爲¶
童兒時、日一素食。出言有異。既冠辭親。事本¶
府萬歳寺無相大師。披削登戒、學毘尼。一日¶
爲衆升臺宣戒本布薩已。乃曰、持犯但律身¶
而已。非眞解脱也。依文作解、豈發聖乎。於是¶
訪南宗、初謁雲居雪峯。參訊勤恪、然猶未有¶
所見。後造玄沙宗一大師。一言啓發廓爾無¶
惑。玄沙甞聞曰。三界唯心、汝作麼生會。師指¶
倚子曰、和尚喚這箇作什麼。玄沙曰、倚子。曰¶
和尚不會三界唯心。玄沙曰、我喚這箇作竹¶
木。汝喚作什麼。問曰、桂琛亦喚作竹木。玄沙¶
曰、盡大地覓一箇會佛法底人不可得。師自¶
尓愈加激勵。玄沙毎因誘迪學者。流出諸三¶
<pb:DCS_T51n2076_0417b>¶
昧。皆命師爲助發。師雖處衆韜晦、然聲譽甚¶
遠。時漳牧王公請於閩城西之石山建精舍¶
曰地藏。請師駐錫焉。僅逾一紀。後遷止漳州¶
羅漢院。大闡玄要、學徒臻湊。師上堂曰。宗門¶
玄妙爲當只恁麼也。更別有奇特。若別有奇¶
特、汝且擧箇什麼。若無去、不可將三箇字便¶
當卻宗乘也。何者三箇字、謂宗教乘也。汝才¶
道著宗乘、便是宗乘。道著教乘、便是教乘。禪¶
徳佛法宗乘元來由汝口裏。安立名字作取¶
説取便是也。斯須向這裏説平説實説圓説¶
常。禪徳汝喚什麼作平實。把什麼作圓常。傍¶
家行脚。理須甄別、莫相埋沒。得些聲色名字¶
貯在心頭。道我會解、善能揀辨。汝且會箇什¶
麼。揀箇什麼、記持得底是名字。揀辨得底是¶
聲色。若不是聲色名字。汝又作麼生記持揀¶
辨。風吹松樹也是聲。蝦蟇老鵶也是聲。何不¶
那裏聽取揀擇去。若那裏有箇意度模樣。只¶
如老師口裏。又有多少意度與上坐。莫錯即¶
<pb:DCS_T51n2076_0418a>¶
今聲色摐摐地、爲當相及不相及若相及。即¶
汝靈性金剛祕密。應有壞滅去也。何以如此。¶
爲聲貫破汝耳。色穿破汝眼。縁即塞卻汝幻¶
妄。走殺汝聲色、體尓不容也。若不相及又什¶
麼處得聲色來。會麼、相及不相及、試裁辨看。¶
少間又道。是圓常平實、什麼人恁麼道。未是黄¶
夷村裏漢解恁麼説。是他古聖垂些子相助¶
顯發。今時不識好惡、便安圓實。道我別有宗¶
風玄妙。釋迦佛無舌頭。不如汝些子。便恁麼¶
點胸。若論殺盜婬罪。雖重猶輕尚有歇時。此¶
箇謗般若、瞎卻衆生眼。入阿鼻地獄呑鐵丸。¶
莫將爲等閑。所以古人道。過在化主、不干汝¶
事。珍重。僧問、如何是羅漢一句。師曰、我若向¶
你道、成兩句也。問、不會底人來師還接否。師¶
曰、誰是不會者。曰適來道了也。師曰、莫自屈。¶
問、八字不成以字不是時如何。師曰、汝實不¶
會。曰、學人實不會。師曰。看取下頭注脚。問、如¶
何是沙門正命食。師曰、喫得麼。曰、欲喫此食、¶
<pb:DCS_T51n2076_0418b>¶
作何方便。師曰、塞卻你口。問、如何是羅漢家¶
風。師曰、不向你道。曰、爲什麼不道。師曰、是我¶
家風。問、如何是法王身。師曰、汝今是什麼身。¶
曰、恁麼即無身也。師曰、苦痛深。師上堂、纔坐、¶
有二僧一時禮拜。師曰、倶錯。問、如何是撲不¶
破底句。師曰、撲。問、一佛出世普爲群生。和尚¶
今日爲箇什麼。師曰、什麼處遇一佛。曰、恁麼¶
即學人罪過。師曰、謹退。問、如何是羅漢家風。¶
師曰、表裏看取。問、如何是諸聖玄旨。師曰、四¶
楞榻地。問、大事未肯時如何。師曰、由汝。問、如¶
何是十方眼。師曰、眨上眉毛著。因請保福齋¶
令人去傳語曰。請和尚慈悲降重。保福曰、慈¶
悲爲阿誰。師曰、和尚恁麼道、渾是不慈悲。師¶
翫月乃曰。雲動有雨去。有僧曰、不是雲動是¶
風動。師曰、我道雲亦不動、風亦不動。僧曰、和¶
尚適來又道雲動。師曰、阿誰罪過。師見僧來¶
擧拂子曰。還會麼。僧曰、謝和尚慈悲示學人。¶
師曰、見我竪拂子、便道示學人。汝毎日見山¶
<pb:DCS_T51n2076_0419a>¶
見水、可不示汝。師又見僧來、擧拂子。其僧讚¶
歎禮拜。師曰、見我竪拂子便禮拜讚歎。那裏¶
掃地竪起掃箒。爲什麼不讚歎。玄覺云、一般竪起拂子拈¶
一種物。有肯底、有不肯底道理。且道利害在什麼處。僧問、承教有言。若¶
見諸相非相則見如來。如何是非相。師曰、燈¶
篭子。問、如何是出家。師曰、喚什麼作家。師問¶
僧、什麼處來。曰、秦州來。師曰、將得什麼物來。¶
曰、不將得物來。師曰、汝爲什麼對衆謾語。其¶
僧無語。師卻問、秦州豈不是出鸚鵡。僧曰、鸚¶
鵡出在隴州。師曰、也不較多。師問僧、什麼處¶
來。曰、報恩來。師曰、何不且在彼中。僧曰、僧家¶
不定。師曰、既是僧家、爲什麼不定。僧無對。玄覺¶
代云、謝和尚顧問。師住地藏時、僧報云。保福和尚已¶
遷化也。師曰、保福遷化地藏入塔。僧問法眼、古人意旨¶
如何。法眼云、蒼天蒼天。後王公上雪峯施衆僧衣。時有¶
從弇上座者不在。有師弟代上名受衣。弇歸、¶
師弟曰。某甲爲師兄上名了。弇曰、汝道我名¶
什麼。師弟無對。師代云、師兄得恁麼貪。又云、¶
<pb:DCS_T51n2076_0419b>¶
什麼處是貪處。師又代云、兩度上名。雲居錫云、什麼¶
處是弇上座兩度上名處。師與長慶保福入州。見牡丹障¶
子。保福云、好一朶牡丹花。長慶云、莫眼花。師¶
曰、可惜許一朶花。玄覺云、三尊宿語還有親疎也無。只如羅漢恁麼道、¶
落在什麼處。師問僧、汝在招慶有什麼異聞底事、¶
試擧看。僧曰、不敢錯擧。師曰、眞實底事作麼¶
生擧。僧曰、和尚因什麼如此。師曰、汝話墮也。¶
衆僧晩參、聞角聲。師曰、羅漢三日一度上堂。¶
王太傳二時相助。僧問、如何是學人本來心。¶
師曰、是汝本來心。僧問、師居寳座説法度人。¶
未審度什麼人。師曰、汝也居寳座、度什麼人。¶
僧問、鏡裏看形見不難、如何是鏡。師曰、還見¶
形麼。僧問、但得本莫愁末、如何是末。師曰、總¶
有也。師因疾僧問、和尚尊候較否。師以杖拄¶
地曰。汝道這箇還痛否。僧曰、和尚問阿誰。師¶
曰、問汝。僧曰、還痛否。師曰、元來共我作道理。¶
師後唐天成三年戌子秋。復屆閩城舊止。遍¶
遊近城梵宇已。俄示疾、數日安坐告終。壽六¶
<pb:DCS_T51n2076_0420a>¶
十有二、臘四十。茶毘收舍利、建塔于院之西¶
隅。稟遺教也。清泰二年乙未。十二月望日入¶
塔。謚曰眞應禪師。福州臥龍山安國院慧球寂照禪師
福州臥龍山安國院慧¶
球寂照禪師、第二世住。亦曰中塔。泉州莆田人也。龜洋¶
山出家。玄沙室中參訊居首。因問、如何是第¶
一月。玄沙曰、用汝箇月作麼。師從此悟入。梁¶
開平二年。玄沙將示滅。閩帥王氏遣子至問¶
疾。仍請密示繼踵説法者誰乎。玄沙曰、球子¶
得。王氏默記遺旨。乃問鼓山國師曰。臥龍法¶
席孰當其任。鼓山擧城下宿徳具道眼者十¶
有二人。皆堪出世、王氏亦默之。至開堂日。官¶
寮與僧侶倶會法筵。王氏忽問衆曰。誰是球¶
上座。於是衆人指出師。王氏便請升坐。師良¶
久謂衆曰、莫嫌寂寞、莫道不堪。未詳涯際、作¶
麼生論量。所以尋常用其音響聊撥一兩下。¶
助他發機。道盡十方世界覓一人爲伴侶不¶
可得。僧問、佛法大意從何方便頓入。師曰、入¶
是方便。問、雲自何山起、風從何澗生。師曰、盡¶
<pb:DCS_T51n2076_0420b>¶
力施爲、不離中塔。師上堂謂衆曰。我此間粥¶
飯因縁。爲兄弟擧唱、終是不常。欲得省要、卻¶
是山河大地。與汝發明。其道既常、亦能究竟。¶
若從文殊門入者。一切無爲土木瓦礫助汝¶
發機。若從觀音門入者。一切音響蝦蟇蚯蚓¶
助汝發機。若從普賢門入者。不動歩而到。我¶
以此三門方便示汝。如將一隻折筯撹大海¶
水。令彼魚龍知水爲命。會麼、若無智眼而審¶
諦之。任汝百般巧妙、不爲究竟。僧問、學人近¶
入叢林不明己事。乞師指示。師以杖指之曰、¶
會麼。曰、不會。師曰、我恁麼爲汝。卻成抑屈人、¶
還知麼。若約當人分上從來底事。不論初入¶
叢林及過去諸佛。不曾乏少、如大海水。一切¶
魚龍初生及至老死。所受用水悉皆平等。問、¶
不謬正宗請師眞實。師曰、汝替我道。僧曰、或¶
有不辨者作麼生。師曰、待不辨者來。問、諸佛¶
還有師否。師曰、有。僧曰、如何是諸佛師。師曰、¶
一切人識不得。師上堂良久。有僧出禮拜。師¶
<pb:DCS_T51n2076_0421a>¶
曰、莫教髑髏拶損。問、如何是靈山會上事。師¶
曰、少得靈利底。僧曰、忽遇靈利底作麼生。師¶
曰、這懞懂漢。師上堂示衆曰。諸人若要商量。¶
向髑髏後通取消息。來相共商量。這裏不曾¶
障人光明。問、從上宗乘事如何。師良久。僧再¶
問、師便喝出。問、如何是大庾嶺頭事。師曰、料¶
汝承當不得。僧曰、重多少。師曰、這般底論劫¶
不奈何。師問了院主。只如先師道盡十方世¶
界是眞實人體。你還見僧堂麼。了曰、和尚莫¶
眼花。師曰、先師遷化、肉猶煖在。師唐乾化三¶
年癸酉。八月十七日不疾而逝。杭州天龍寺重機明眞大師
杭州天龍¶
寺重機明眞大師。台州黄巖人也。自玄沙得¶
法、迴入浙中。錢武肅王請説法住持。上堂示¶
衆曰。若直擧宗風獨唱本分事。便同於頑石。¶
若言絶凡聖消息。無大地山河。盡十方世界¶
都是一隻眼。此乃事不獲已恁麼道。所以常¶
説盲聾瘖瘂是僊陀。滿眼時人不奈何、只向¶
目前須體妙。身心萬象與森羅。僧問、如何是¶
<pb:DCS_T51n2076_0421b>¶
璿機不動。師曰、青山數重。僧曰、如何是寂尓¶
無垠。師曰、白雲一帶。問、如何是歸根得旨。師¶
曰、兎角生也。僧曰、如何是隨照失宗。師曰、龜¶
毛落也。問、蓮華未出水時如何。師曰、誰人不¶
知有。僧曰、出水後如何。師曰、馨香目撃。問、朗¶
月輝空時如何。師曰、正是分光景、何消指玉¶
樓。福州僊宗院契符清法大師
福州僊宗院契符清法大師。初開堂日、¶
有僧問。師登寳座合談何事。師曰、剔開耳孔¶
著。僧曰、古人爲什麼道非耳目之所到。師曰、¶
金櫻樹上不生梨子。僧曰、古今不到處請師¶
道。師曰、汝作麼生問。問、衆手淘金、誰是得者。¶
師曰、擧手隔千里、休功任意看。問、飛岫巖邊¶
華子秀。仙境臺前事若何。師曰、無價大寳光¶
中現。暗客惛惛爭奈何。僧曰、優曇華拆人皆¶
覩。向上宗乘意若何。師曰、闍梨若問宗乘意。¶
不如靜處薩婆訶。問、如何是大閩國中諸佛¶
境界。師曰、造化終難測、春風徒自輕。問、如何¶
是道中寳。師曰、雲孫涙亦垂。問、諸聖收光歸¶
<pb:DCS_T51n2076_0422a>¶
源後如何。師曰、三聲猿屡斷、萬里客愁聽。僧¶
曰、未審今時人如何湊得古人機。師曰、好心¶
向子道、切忌未生時。婺州金華山國泰院瑫禪師
婺州金華山國泰院¶
瑫禪師。上堂曰、不離當處。咸是妙明眞心。所¶
以玄沙和尚道。會我最後句、出世少人知。爭¶
似國泰有末頭一句。僧問、如何是國泰末頭¶
一句。師曰、闍梨上太遲生。問、如何是毘盧。師¶
曰、專甲與老兄是弟子。問、達磨來唐土即不¶
問。如何是未來時事。師曰、親遇梁王。問、古鏡¶
未磨時如何。師曰、古鏡。僧曰、磨後如何。師曰、¶
古鏡。衡嶽南臺誠禪師
衡嶽南臺誠禪師。僧問、玄沙宗旨請¶
師擧揚。師曰、什麼處得此消息。僧曰、垂接者¶
何。師曰、得人不迷己。問、潭清月現是何人境¶
界。師曰、不干你事。僧曰、相借問又何妨。師曰、¶
覓潭月不可得。問、離地四指爲什麼卻有魚¶
紋。師曰、有聖量在。僧曰、此量爲什麼人施。師¶
曰、不爲聖人。福州升山白龍院道希禪師
福州升山白龍院道希禪師。¶
福州閩縣人也。師上堂曰。不要擧足、是誰威¶
<pb:DCS_T51n2076_0422b>¶
光、還會麼。若道自家去處本自如是。切喜勿¶
交渉。問、如何是西來意。師曰、汝從什麼處來。¶
問、如何是佛法大意。師曰、汝早禮三拜。問、不¶
責上來請師直道。師曰、得。問、如何是正眞道。¶
師曰、騎驢覓驢。問、請師答無賓主話。師曰、昔¶
年曾記得。僧曰、即今如何。師曰、非但耳聾亦¶
兼眼。問、情忘體合時如何。師曰、別更夢見¶
箇什麼。問、學人擬申一問、請師裁。師曰、不裁。¶
僧曰、爲什麼不裁。師曰、須知好手。問、大衆雲¶
集、請師擧揚宗教。師曰、少遇聽者。問、不渉脣¶
鋒、乞師指示。師曰、不渉脣鋒問將來。僧曰、恁¶
麼即群生有頼。師曰、莫閑言語。問、請和尚生¶
機答話。師曰、把紙筆來録將去。問、如何是思¶
大口。師曰、出來向你道。僧曰、學人即今見出。¶
師曰、曾賺幾人來。問、承古人有言。髑髏常千¶
世界。鼻孔毛觸家風。如何是髑髏常千世界。¶
師曰、近前來、向你道。僧曰、如何是鼻孔毛觸¶
家風。師曰、退後去別時來。福州螺峯沖奧明法大師
福州螺峯沖奧¶
<pb:DCS_T51n2076_0423a>¶
明法大師。先住白龍。師上堂曰。人人具足、人¶
人成見。爭怪得山僧、珍重。僧問、諸法寂滅相¶
不可以言宣。如何是寂滅相。師曰、問答倶備。¶
僧曰、恁麼即眞如法界。無自無他。師曰、特地¶
令人愁。問、牛頭未見四祖時如何。師曰、徳重¶
鬼神欽。曰、見後如何。師曰、通身聖莫測。問、如¶
何是螺峯一句。師曰、苦。問、如何是本來人。師¶
曰、惆悵松羅境界危。泉州睡龍山和尚
泉州睡龍山和尚。僧¶
問、如何是觸目菩提。師以杖趁之、僧乃走。師¶
曰、住住、向後遇作家擧看。師上堂、擧拄杖云。¶
三十年住山、得此拄杖氣力。時有僧問。和尚¶
得他什麼氣力。師曰、過谿過嶺、東拄西拄。昭慶¶
聞云、我不恁麼道。僧問、和尚作麼生道。招慶以杖下地拄行。¶
天台山雲峯光緒至徳大師
天台山雲峯光緒至徳大師。上堂曰、但以衆¶
生日用而不知。譬如三千大千世界日月星¶
辰江河淮濟。一切含靈從一毛孔入一毛孔。¶
毛孔不小、世界不大。其中衆生不覺不知。若¶
要易會上座日用亦復不知。僧問、日裏僧駄¶
<pb:DCS_T51n2076_0423b>¶
像、夜裏像駄僧。未審此意如何。師曰、闍梨豈¶
不是從茶堂裏來。福州大章山契如庵主
福州大章山契如庵主。¶
福州永泰人也。泉州百丈村兜率院受業。素¶
蘊狐操、志探祖道。預玄沙之室、頴悟幽旨。玄¶
沙記曰。子禪已逸格。則他後要一人侍立也¶
無。師自此不務聚徒。不畜童侍、隱于小界山。¶
刳大朽杉若小庵。但容身而已。凡經遊僧至。¶
隨叩而應、無定開示。僧問、生死到來、如何迴¶
避。師曰、符到奉行。曰、恁麼即被生死拘將去¶
也。師曰、阿耶耶。問、西天持錫意作麼生。師拈¶
錫杖卓地振之。僧曰、未審此是什麼義。師曰、¶
這箇是張家打。僧擬進語、師以錫攛之。¶
清豁沖煦二長老響師名。未甞會遇。一旦同¶
訪之、値師採粟。豁問曰、道者、如庵主在何所。¶
師曰、從什麼處來。曰、山下來。曰、因什麼得¶
到這裏。曰這裏是什麼處所。師揖曰、去那下¶
喫茶去。二公方省是師、逐詣庵所。頗味高論。¶
晤坐於左右、不覺及夜。覩豺虎奔至庵前、自¶
<pb:DCS_T51n2076_0424a>¶
然馴擾。豁因有詩曰。行不等閑行、誰知去住¶
情。一餐猶未飽、萬戸勿聊生。非道應難伏、空¶
擧莫與爭。龍吟雲起處、閑嘯兩三聲。二公尋¶
於大章山創庵。請師居之。兩處孤坐。垂五十¶
二載而卒。豁雖承指喩。而後於睡龍印可。乃¶
嗣睡龍。住漳州保福。福州蓮華山永興祿和尚
福州蓮華山永興祿¶
和尚。閩王請師開堂日。未升座先於座前立¶
云。大王大衆聽。已有眞正擧揚也。此一會總¶
是得聞。豈有不聞者。若有不聞、彼此相謾去¶
也。方乃登座。僧問、國王請師出世未委。今日¶
一會何似靈山。師曰、徹古傳今。問、如何是和¶
尚家風。師曰、毛頭顯沙界、日月現其中。¶
天台山國清寺師靜上座
天台山國清寺師靜上座。始遇玄沙和尚示¶
衆云。汝諸人但能一生如喪考妣。吾保汝究¶
得徹去。師乃躡前語而問曰。只如教中不得¶
以所知心測度如來無上知見。又作麼生。玄¶
沙曰、汝道究得徹底所知心還測度得及否。¶
師從此信入。後居天台三十餘載、不下山。博¶
<pb:DCS_T51n2076_0424b>¶
綜三學、操行孤立。禪寂之餘、常閲龍藏。遐迩¶
欽重、時謂大靜上座。甞有人問曰。弟子毎當¶
夜坐、心念紛飛。未明攝伏之方。願垂示誨。師¶
答曰、如或夜閑安坐心念紛飛。卻將紛飛之¶
心。以究紛飛之處。究之無處。則紛飛之念何¶
存。返究究心。則能究之心安在。又能照之智¶
本空。所縁之境亦寂。寂而非寂者。蓋無能寂¶
之人也。照而非照者。蓋無所照之境也。境智¶
倶寂、心慮安然。外不尋枝、内不住定。二途倶¶
泯、一性怡然。此乃還源之要道也。師因覩教¶
中幻義。乃述一偈問諸學流、偈曰。若道法皆¶
如幻有。造諸過惡應無咎。云何所作業不忘。¶
而藉佛慈興接誘。時有小靜上座、答曰。幻人¶
興幻幻輪圍。幻業能招幻所治。不了幻生諸¶
幻苦。覺知如幻幻無爲。二靜上座竝終於本¶
山。今國清寺遺蹤在焉。¶
前福州長慶院慧稜禪師法嗣¶
泉州招慶院道匡禪師
泉州招慶院道匡禪師。潮州人也。自稜和尚¶
<pb:DCS_T51n2076_0425a>¶
始居招慶。師乃入室參侍。自稜和尚召入長¶
樂府。盛化于西院。師繼踵住於招慶。學衆如¶
故。師上堂曰。聲前薦得、辜負平生。句後投機、¶
殊乖道體。爲什麼如此。大衆且道、從來合作¶
麼生。又謂衆曰。招慶今夜與諸人一時道卻。¶
還委落處麼。時有僧出曰。大衆一時散去。還¶
稱師意也無。師曰、好與拄杖。僧禮拜。師曰、雖¶
有盲龜之意。且無曉月之程。僧曰、如何是曉¶
月之程。師曰、此是盲龜之意。問、如何是沙門¶
行。師曰、非行不行。問、如何是西來意。師曰、蚊¶
子上鐵牛。問、如何是在匣劍。師良久、僧罔措。¶
師曰、也須感荷招慶始得。問、如何是提宗一¶
句。師曰、不得昧著招慶。其僧禮拜起、師又曰。¶
不得昧著招慶囑汝、作麼生是提宗一句。僧¶
無對。問、文殊劍下不承當時如何。師曰、未是¶
好手人。僧曰、如何是好手人。師曰、是汝話墮¶
也。問、如何是招慶家風。師曰、寧可清貧自樂。¶
不作濁富多憂。問、如何是南泉一線道。師曰、¶
<pb:DCS_T51n2076_0425b>¶
不辭向汝道。恐較中更較去。問、如何是佛法¶
大意。師曰、七顛八倒。問、學人根思遲迴。乞師¶
曲運慈悲開一線道。師曰、這箇是老婆心。僧¶
曰、悲華剖拆以領尊慈。從上宗乘事如何。師¶
曰、恁麼須得汝親問始得。師問僧、什麼處去¶
來。僧曰、劈柴來。師曰、還有劈不破底也無。僧¶
曰、有。師曰、作麼生是劈不破底。僧無語。師曰、¶
汝若道不得問我。我與汝道。僧曰、作麼生是¶
劈不破底。師曰、賺殺人。因地動僧問、還有不¶
動者無。師曰、有。僧曰、如何是不動者。師曰、動¶
從東來、卻歸西去。問、法雨普霑還有不潤處¶
否。師曰、有。僧曰、如何是不潤處。師曰、水灑不¶
著。問、如何是招慶深深處。師曰、和汝沒卻。問、¶
如何是九重城裏人。師曰、還共汝知聞麼。師¶
上堂。僧衆擁法座。師曰、這裏無物。諸人苦恁¶
麼相促相拶作麼。擬心早勿交渉。更上門戸¶
千里萬里。今既上來、各著精彩。招慶一時抛¶
與諸人、好麼。師復問、還接得也未。衆無對。師¶
<pb:DCS_T51n2076_0426a>¶
曰、勞而無功。汝諸人得恁麼鈍。看他古人一兩¶
箇得恁麼快。纔見便負將去、亦較些子。若有¶
此箇人、非但四事供養。便以瑠璃爲地。白銀¶
爲壁、亦未爲貴。帝釋引前、梵王從後。撹長河¶
爲酥酪。變大地爲黄金。亦未爲足直得。如是¶
猶更有一級在。還委得麼、珍重。杭州龍華寺彦球實相得一大師
杭州龍華寺¶
彦球實相得一大師。開堂日、謂衆曰。今日既升¶
法座又爭解諱得。只如不諱底事此衆還有¶
人與作證明麼。若有即出來、相共作箇牓樣。¶
時有僧問。郡尊請師、如何擧揚宗旨。師曰、汝¶
到別處切忌謬傳。問、此座爲從天降下、爲從地¶
涌出。師曰、是什麼。僧曰、此座高廣、如何升得。師¶
曰、今日幾被汝安頓著。問、靈山一會迦葉親聞。¶
今日一會何人得聞。師曰、同我者撃其大節。僧¶
曰、酌然俊哉。師曰、去般水漿茶堂裏用去。師¶
又曰、從前佛法付囑國王大臣及有力檀越。¶
今日郡尊及諸官寮特垂相請。不勝荷媿。山¶
僧更有末後一句子。賎賣與諸人。師乃起身立¶
<pb:DCS_T51n2076_0426b>¶
云。還有人買麼。若有人買、即出來。若無人買、即¶
賎貨自收。久立珍重。師有時上堂云。好時好日。¶
速道速道。又曰、大衆近前來。聽老漢説第一義。¶
大衆近前、師便打趁。問、如何是學人自己。師曰、¶
雪上更加霜。杭州臨安縣保安連禪師
杭州臨安縣保安連禪師。僧問、¶
如何是保安家風。師曰、問有什麼難。問、如何是¶
吹毛劍。師曰、豫章鐵柱堅。僧曰、學人不會。師曰、¶
漳江親到來。問、如何是沙門行。師曰、師僧頭上¶
戴冠子。問、如何是西來意。師曰、死虎足人看。問、¶
一問一答彼此興來。如何是保安不驚人之句。¶
師曰、汝到別處作麼生擧。福州報慈院光雲慧覺大師
福州報慈院光雲¶
慧覺大師。上堂云、瘥病之藥不假驢駄。若據今¶
夜、各自歸堂去也、珍重。僧問、承聞慧覺有瑣¶
口訣。如何示人。師曰、頼我拄杖不在手。僧曰、¶
恁麼即深領尊慈也。師曰、待我肯汝即得。師¶
入府閩王問。報慈與神泉相去近遠。師曰、若¶
説近遠、不如親到。師卻問曰。大王日應千差、是¶
什麼心。王曰、什麼處得心來。師曰、豈有無心¶
<pb:DCS_T51n2076_0427a>¶
者。王曰、那邊事作麼生。師曰、請向那邊問。王¶
曰、道師謾別人即得。問、大衆臻湊、請師擧揚。¶
師曰、更有幾人未聞。曰、恁麼即不假上來也。¶
師曰、不上來且從。汝向什麼處會。曰、若有處¶
所、即辜負和尚。師曰、即恐不辨精麁。問、夫説¶
法者當如法説、此意如何。師曰、有什麼疑訛。¶
問、古人面壁意如何。師打之。問、不假言詮。請¶
師徑直。師曰、何必更待商量。廬山開先寺紹宗圓智禪師
廬山開先寺¶
紹宗圓智禪師。姑蘇人也。禀性朴野、不群流¶
俗。少依本部流水寺出家受具。入長慶之室、¶
密契眞要。初結庵於虔州了山二十載。道聲¶
遐布。江南國主李氏。建寺請轉法輪。玄徒輻¶
湊。曁國主巡達洪井。躬入山瞻謁請上堂。令¶
僧出問。如何是開先境。師曰、最好是一條界、¶
破青山色。僧曰、如何是境中人。師曰、拾枯柴、¶
煮布水。國主益加欽重。後終於山寺、靈塔存¶
焉。婺州金鱗報恩院寳資曉悟大師
婺州金鱗報恩院寳資曉悟大師。上堂、¶
大衆立久。師曰、諸兄弟各詣山門來。主人口¶
<pb:DCS_T51n2076_0427b>¶
如匾擔相似。莫成相違負也無。久在衆兄弟¶
也未要怪訝著。若帶參學眼、何煩久立。各自¶
歸堂、珍重。師開方丈基。僧問、丈基已成、如何¶
通信。師曰、不可昧兄弟此問。僧曰、不昧底事¶
作麼生。師曰、青天白日。問、學人初心、請師示¶
箇入路。師逐側掌示之曰、還會麼。僧曰、不會。¶
師曰、獨掌不浪鳴。問、如何是報恩家風。師曰、¶
也知闍梨入衆日淺。問、古人拈槌竪拂意如¶
何。師曰、報恩截舌有分。僧曰、爲什麼如此。師¶
曰、屈著作麼。問、如何是文殊劍。師曰、不知。僧¶
曰、只如一劍下活得底人作麼生。師曰、山僧¶
只管二時齋粥。問、如何是觸目菩提。師曰、背¶
後是什麼立地。僧曰、學人不會乞師再示。師¶
提拄杖曰。汝不會、合喫多少拄杖。問、如何是¶
具大慙愧底人。師曰、開口取合不得。僧曰、此¶
人行履如何。師曰、逢茶即茶、遇飯即飯。問、如¶
何是金剛一隻箭。師曰、道什麼、其僧再問。師¶
曰、過新羅國去也。問、波騰鼎沸、起必全眞。未¶
<pb:DCS_T51n2076_0428a>¶
審古人意如何。師乃叱之。僧曰、恁麼即非次¶
也。師曰、你語墮也。又曰、我話亦墮、汝作麼生。¶
僧無對。問、去卻賞罰、如何是吹毛劍。師曰、延¶
平屬劍州。僧曰、恁麼即喪身失命去也。師曰、¶
錢塘江裏潮。杭州傾心寺法瑫宗一禪師
杭州傾心寺法瑫宗一禪師。¶
上堂云、大衆不待一句語便歸堂去。還有紹¶
繼宗風分也無。還有人酬得此問麼。若有人¶
酬得去也。這裏與諸人爲怪笑。若酬不得去¶
也。諸人與這裏爲怪笑、珍重。問、如何揲實免¶
見虚頭。師曰、汝問若當、衆人盡鑒。問、恁麼來¶
皆不丈夫。只如不恁麼來。還有紹繼宗風分¶
也無。師曰、出兩頭致一問來。僧曰、什麼人辨¶
得。師曰、波斯養兒。問、佛法去處乞師全示。師¶
曰、汝但全致一問來。僧曰、爲什麼卻拈此問¶
去。師曰、汝適來問什麼。僧曰、若不遇於師、幾¶
成走作。師曰、賊去後關門。問、別傳一句、如何¶
分付。師曰、可惜許問。僧曰、恁麼即別酬亦不¶
當去也。師曰、也是閑辭。問、如何是不朝天子¶
<pb:DCS_T51n2076_0428b>¶
不羨王侯底人。師曰、毎日三條線、長年一衲¶
衣。僧曰、未審此人還紹宗風也無。師曰、鵲來¶
頭上語、雲向眼前飛。問、承古人有言。不斷煩¶
惱此意如何。師曰、又是發人業。僧曰、如何得¶
不發業。師曰、你話墮也。問、請去賞罰、如何是¶
吹毛劍。師曰、如法禮三拜。師後住龍册寺歸¶
寂。福州水陸院洪儼禪師
福州水陸院洪儼禪師。上堂、大衆集定。¶
師下座捧香鑪。巡行大衆前曰。供養十方諸¶
佛。便歸方丈。僧問、離卻百非兼四句。請師盡¶
力爲提綱。師曰、落在什麼處。僧曰、恁麼即人¶
天有頼也。師曰、莫將惡水澆溌人好。¶
杭州靈隱山廣嚴院咸澤禪師
杭州靈隱山廣嚴院咸澤禪師。初參保福展¶
和尚。保福問曰、汝名什麼。師曰、咸澤。保福曰、¶
忽遇枯涸者如何。師云、誰是枯涸者。保福曰、¶
我是。師曰、和尚莫謾人好。保福曰、卻是汝謾¶
我。師後承長慶印記。住廣嚴道場。僧問、如何¶
是覿面相呈事。師下禪牀曰。尊體起居萬福。¶
問、不與萬法爲侶者是什麼人。師曰、城中青¶
<pb:DCS_T51n2076_0429a>¶
史樓、雲外高峯塔。問、如何是佛法大意。師曰、¶
幽澗泉清、高峯月白。問、如何是廣嚴家風。師¶
曰、一塢白雲、三間茆屋。僧曰、畢竟作麼生。師¶
曰、既無維那、兼無典座。問、如何是廣嚴家風。¶
師曰、師子石前靈水響。雞篭山上白猿啼。¶
福州報慈院慧朗禪師
福州報慈院慧朗禪師。上堂曰、從上諸聖爲¶
一大事因縁故。出現於世遞相告報。是汝諸¶
人還會麼。若不會大不容易。僧問、如何是一¶
大事。師曰、莫錯相告報麼。僧曰、恁麼即學人¶
不疑也。師曰、爭奈一翳在目何。問、三世諸佛¶
盡是傳語人。未審傳什麼人語。師曰、聽。僧曰、¶
未審是什麼語。師曰、你不是鍾期。問、如何是¶
學人眼。師曰、不可更撒沙。福州怡山長慶常慧禪師
福州怡山長慶¶
常慧禪師。僧問、王侯請命、法嗣怡山。鎖口之¶
言、請師不謬。師曰、得。僧曰、恁麼即深領尊慈。¶
師曰、好與、莫鈍置人。問、不犯宗風。不傷物議。¶
請師滿口道。師曰、今日豈不是開堂。問、燄續¶
雪峯印傳超覺。不違於物、不負於人。不在當¶
<pb:DCS_T51n2076_0429b>¶
頭、即今何道。師曰、違負即道。僧曰、恁麼即善¶
副來言。淺深已辨。師曰、也須識好惡。¶
福州石佛院靜禪師
福州石佛院靜禪師。上堂曰、若道素面相呈、¶
猶添脂粉。縱離添過猶有負愆諸人且作麼¶
生體悉。僧問、學人欲見和尚本來師時如何。¶
師曰、洞上有言親體取。僧曰、恁麼即不得見¶
去也。師曰、灼然客路如天遠。侯門似海深。¶
處州翠峯從欣禪師
處州翠峯從欣禪師。上堂曰、更不展席、珍重。¶
卻問僧、還會麼。僧曰、不會。師曰、將謂闍梨到¶
百丈。福州枕峯觀音院清換禪師
福州枕峯觀音院清換禪師。上堂曰、¶
諸禪徳若要論禪説道擧唱宗風。只如當人¶
分上以一毛端裏有無量諸佛轉大法輪。於¶
一塵中現寳王刹。佛説衆生説山河大地一¶
時説。未甞間斷。如毘沙門王。始終未求外寳。¶
既各有如是家風。阿誰缺少。不可更就別人¶
取處分也。僧問、如何是法界性。師曰、汝身中¶
有萬象。僧曰、如何體得。師曰、不可谷裏尋聲、¶
更求本末。福州東禪契訥禪師
福州東禪契訥禪師。上堂曰、未¶
<pb:DCS_T51n2076_0430a>¶
曾暫失、全體現前。恁麼道、亦是分外。既恁麼¶
道不得。向兄弟前合作麼生道。莫無道處、不¶
受道麼。莫錯會好。僧問、如何是現前三昧。師¶
曰、何必更待道。問、己事未明、乞師指示。師曰、¶
何不禮謝。問、如何是東禪家風。師曰、一人傳¶
虚萬人傳實。福州長慶院弘辯妙果大師
福州長慶院弘辯妙果大師。¶
一日上堂、於座側立云。大衆各歸堂得也。未¶
還會得麼。若也未會得。山僧謾諸人去也。逐¶
乃陞座。僧問、海衆雲臻。請師開方便門示眞¶
實相。師曰、這箇是方便門。僧曰、恁麼即大衆¶
側聆去也。師曰、空側聆作麼。問、超覺後焔、妙¶
果傳燈。去卻語默動靜、如何相示。師曰、還解¶
怪得麼。福州東禪院可隆了空大師
福州東禪院可隆了空大師。初開¶
堂有僧問。遠棄九峯丈室。來坐東禪道場。人¶
天瞻仰於尊顏。願賜一言而演説。師曰、尭風¶
千載。了空不昧於闍梨。曰、恁麼即人天有頼。¶
師曰、當不當。問、如何是道。師曰、正是道。曰、如¶
何是道中人。師曰、分明向汝道。師上堂曰。大¶
<pb:DCS_T51n2076_0430b>¶
好省要自不仙陀。若是聽響之流。不如歸堂¶
向火、珍重。問、如何是普賢第一句。師曰、落第¶
二句也。福州僊宗院守玭禪師
福州僊宗院守玭禪師。一日不上¶
堂。大衆入方丈參。師曰、今夜與大衆同請假。¶
未審還給假也無。若未聞給假、即先言者負、¶
珍重。僧問、十二時中常在底人。還消得人天¶
供養也無。師曰、消不得。僧曰、爲什麼消不得。¶
師曰、爲汝常在。僧曰、只如常不在底人還消¶
得也無。師曰、驢年去。僧問、請師答無賓主話。¶
師曰、向無賓主處問將來。撫州永安院懷烈淨悟禪師
撫州永安院懷¶
烈淨悟禪師。上堂衆集、師顧視左右曰。患謇¶
作麼、便歸方丈。又一日上堂良久曰。幸自可¶
憐生、又被汚卻也。又曰、大衆正是著力處、莫¶
容易。僧問、怡山親聞一句。請師爲學人道。師¶
曰、向後莫錯擧似人。福州閩山令含禪師
福州閩山令含禪師。¶
初住永福院。上堂曰、還恩恩滿賽願圓。便¶
歸方丈。僧問、既到妙峯頂、誰爲人伴侶。師曰、¶
到。僧曰、什麼人爲伴侶。師曰、喫茶去。問、明明¶
<pb:DCS_T51n2076_0431a>¶
不會、乞師指示。師曰、指示且置。作麼生是你¶
明明底事。僧曰、學人不會、再乞師指示。師曰、¶
七棒十三。新羅龜山和尚
新羅龜山和尚。有擧相國裴公¶
休啓建法會問。看經僧是什麼經。僧曰、無言¶
童子經。公曰、有幾卷。僧曰、兩卷。公曰、既是無¶
言。爲什麼卻有兩卷。僧無對。師代曰、若論無¶
言、非唯兩卷。吉州龍須山資國院道殷禪師
吉州龍須山資國院道殷禪¶
師。僧問、如何是祖師西來意。師曰、普通八年¶
遭梁怪。直至如今不得雪。問、千山萬山、如何¶
是龍須山。師曰、千山萬山。僧曰、如何是山中¶
人。師曰、對面千里。問、不落有無、請師道。師曰、¶
汝作麼生問。福州祥光院澄靜禪師
福州祥光院澄靜禪師。僧問、¶
如何是道。師曰、長安鼎沸。僧曰、向上事如何。¶
師曰、谷聲萬籟起、松老五雲披。問、如何是和¶
尚家風。師曰、門下平章事、宮闈較幾重。¶
襄州鷲嶺明遠禪師
襄州鷲嶺明遠禪師。初參長慶。長慶問曰、汝¶
名什麼。師曰、明遠。慶曰、那邊事作麼生。師曰、¶
明遠退兩歩。慶曰、汝無端退兩歩作麼。師無¶
<pb:DCS_T51n2076_0431b>¶
語。長慶代云、若不退歩爭知明遠。師乃喩旨。¶
師住後、僧問。無一法當前應用無虧時如何。¶
師以手卓火。其僧因尓有悟。杭州報慈院從瓌禪師
杭州報慈院¶
從瓌禪師。福州人也。姓陳氏。少投石梯出家。初¶
住越州稱心寺。後住茲院。僧問、古人有言今¶
人看古教。未免心中鬧。欲免心中鬧應須看¶
古教。如何是古教。師曰、如是我聞。僧曰、如何¶
是心中鬧。師曰、那畔雀兒聲。師開寳六年癸¶
酉。六月十四日辰時。沐浴易衣告門人付囑¶
訖。右脇而逝。杭州龍華寺契盈廣辯周智大師
杭州龍華寺契盈廣辯周智¶
大師。本福州黄檗山受業。於長慶領旨。住後¶
僧問、如何是龍華境。師曰、翠竹搖風、寒松鎖¶
月。僧曰、如何是境中人。師曰、切莫唐突。問、如¶
何是三世諸佛道場。師曰、莫別瞻禮。僧曰、恁¶
麼則亘古亘今。師曰、是什麼年中。問、如何是¶
黄檗山主。師曰、謝仁者相訪。問、如何是黄檗¶
境。師曰、龍吟瀑布水、雲起翠微峯。¶
前杭州龍册寺道怤禪師法嗣。¶
<pb:DCS_T51n2076_0432a>¶
越州清化山師訥禪師
越州清化山師訥禪師。僧問、十二時中如何¶
得不疑不惑去。師曰、好。僧曰、恁麼則得遇於¶
師也。師曰、珍重。有僧來禮拜。師曰、子亦善問、¶
吾亦善答。僧曰、恁麼則大衆久立。師曰、抑逼¶
大衆作什麼。問、去卻賞罰如何是吹毛劍。師¶
曰、錢塘江裏好渡船。問、如何是西來意。師曰、¶
可殺新鮮。衢州南禪遇縁禪師
衢州南禪遇縁禪師。有俗士、時¶
謂之鐵脚。忽因騎馬。有僧問師。既是鐵脚、爲¶
什麼卻騎馬。師曰、腰帶不因遮腹痛。幞頭豈¶
是禦天寒。有俗官問。和尚恁後生、爲什麼卻¶
爲尊宿。師云、千歳只言朱頂鶴。朝生便是鳳¶
凰兒。師有時云。此箇事得恁難道。有僧出曰、¶
請師道。師曰、睦州溪苔、錦軍石耳。復州資福院智遠禪師
復州資¶
福院智遠禪師。福州連江人也。童蒙出家。詣¶
峽山觀音院法宣禪師。落髮受具。給侍勤恪、¶
專於誦持。一日宣禪師謂曰。觀汝上根、堪任¶
大事。何不徧參、而滯於此乎。師遂禮辭歴諸¶
方。至越州鏡清禮順徳大師。因問曰、如何是¶
<pb:DCS_T51n2076_0432b>¶
諸佛出身處。順徳曰、大家要知。師曰、斯則衆¶
眼難謾。順徳曰、理能縛豹。師因此發悟玄旨。¶
周顯徳三年丙辰。復州刺史率僚史及緇黄¶
千衆。請師於資福院開堂説法。時謂東禪院。僧問、¶
師唱誰家曲宗風嗣阿誰。師曰、雪嶺峯前月、¶
鏡湖波裏明。問、諸佛出世。天雨四華地搖六¶
動。和尚今日有何禎祥。師曰、一物不生全體¶
露。目前光彩阿誰知。問、如何是直示一句。師¶
曰、是什麼。師又曰、還會麼。會去即今便了。不¶
會、塵沙算劫。只據諸賢分上。古佛心源明露¶
現前。匝天徧地、森羅萬象、自己家風。佛與衆¶
生本無差別。涅槃生死、幻化所爲。性地眞常、¶
不勞修證。師又曰、要知此事當陽顯露。竝無¶
寸草蓋覆。便承當取、最省心力。師如是爲衆、¶
渉于二十二載。太平興國二年丁丑。九月十¶
六日聲鐘辭衆。至二十七日辰時恬然坐化、¶
壽八十三、臘六十三。¶
前漳州報恩院懷嶽禪師法嗣、¶
<pb:DCS_T51n2076_0433a>¶
潭州妙濟院師浩傳心大師
潭州妙濟院師浩傳心大師。曾住郴州香山。¶
僧問、擬即第二頭。不擬即第三首。如何是¶
第一頭。師曰、收。僧問、古人斷臂、當爲何事。師曰、¶
我寧可斷臂。問、如何是學人眼。師曰、須知我¶
好心。問、如何是香山劍。師曰、異。僧曰、還露也¶
無。師曰、不忍見。問、如何是松門第一句。師曰、¶
切不得錯擧。問、如何是妙濟家風。師曰、左右¶
人太多。問、如何是佛法大意。師曰、兩口無一¶
舌。問、如何是香山一路。師曰、滔滔地。僧曰、到¶
者如何。師曰、息汝平生。問、如何是世尊密語。¶
師曰、阿難亦不知。僧曰、爲什麼不知。師曰、莫¶
非仙陀。問、如何是香山寳。師曰、碧眼胡人不¶
敢定。僧曰、露者如何。師曰、龍王捧不起。因僧¶
擧聖僧塑像被虎咬。乃問師、既是聖僧、爲什¶
麼被大蟲咬。師曰、疑殺天下人。問、如何是無¶
慙愧底人。師曰、闍梨合喫棒。¶
前福州鼓山神晏國師法嗣、¶
杭州天竺山子儀心印水月大師
杭州天竺山子儀心印水月大師。温州樂清¶
<pb:DCS_T51n2076_0433b>¶
縣人也。姓陳氏。初遊方謁鼓山。因問曰。子儀¶
三千里外遠投法席、今日非時上來。乞師非¶
時答話。鼓山曰。不可鈍置仁者。師曰、省力處¶
如何、鼓山曰。汝何費力、師自此承言領旨。便¶
往浙中。錢忠懿王聆其道譽。命開法宇羅漢¶
光福二道場。海衆臻湊。師上堂示衆曰。久立¶
大衆。更待什麼、不辭展拓。卻恐誤於禪徳、轉¶
迷歸路。時寒珍重。僧問、如何是從上來事。師¶
曰、住。僧曰、如何薦。師曰、可惜龍頭翻成蛇尾。¶
有僧禮拜、起將問話。師曰、如何且置。其僧乃¶
問。只如興工之子。還有相親分也無。師曰、只¶
待局終、不知柯爛。問、如何是維摩默。師曰、謗。¶
僧曰、文殊因何讚。師曰、同案領過。僧曰、維摩¶
又如何。師曰、頭上三尺巾、手裏一枝拂。問、如¶
何是諸佛出身處。師曰、大洋海裏一星火。僧¶
曰、學人不會。師曰、燒盡魚龍。問、丹霞燒木佛、¶
意旨如何。師曰、寒即圍鑪向猛火。僧曰、還有¶
過也無。師曰、熱即竹林溪畔坐。問、如何是法¶
<pb:DCS_T51n2076_0434a>¶
界義宗。師曰、九月九日浙江潮。問、諸餘即不¶
問。如何是光福門下。超毘盧越釋迦底人。師¶
曰、諸餘奉納。僧曰、恁麼即平生慶幸去也。師¶
曰、慶幸事作麼生、其僧罔措。師喝之。師將下¶
堂。僧問、下堂一句乞師分付。師曰、携履已歸¶
西國去。此山空有老猿啼。問、鼓山有掣鼓奪¶
旗之説。師且如何。師曰、敗將不忍誅。僧曰、或¶
遇良將又如何。師曰、念子孤魂、賜汝三奠。問、¶
世尊入滅當歸何所。師曰、鶴林空變色。眞歸¶
無所歸。僧曰、夫子必定何之。師曰、朱實殞勁風。¶
繁英落素秋。僧曰、我師將來復歸何所。師曰、¶
子今欲識吾歸處。東西南北柳成絲。問、如何¶
修行即得與道相應。師曰、高卷吟中箔、濃煎¶
睡後茶。師迴故里、雍煕三年示滅。門人闍維¶
收舍利建塔。建州白雲智作眞寂禪師
建州白雲智作眞寂禪師。永¶
貞人也。姓朱氏。容若梵僧。禮鼓山國師披剃。¶
二十四具戒。一日鼓山上堂召大衆。衆皆迴¶
眸。鼓山披襟示之、衆罔措。唯師朗悟厥旨。入¶
<pb:DCS_T51n2076_0434b>¶
室印證。又參次、鼓山召令近前。問曰、南泉喚¶
院主、意作麼生。師斂手端容退立而已。鼓山¶
莞然奇之。自爾遊呉楚。卻復閩川。初住南峯¶
次住建州白雲院。師上堂曰。還有人向宗乘¶
中致得一問麼。待山僧向宗乘中答。時有僧¶
禮拜纔起。師便歸方丈。問、如何是枯木裏龍¶
吟。師曰、火裏蓮生。僧曰、如何是髑髏裏眼睛。¶
師曰、泥牛入水。問、如何是主中主。師曰、汝還¶
具眼麼。僧曰、恁麼則學人歸堂去也。師曰、猢¶
猻入布袋。問、如何是延平津。師曰、萬古水溶¶
溶。僧曰、如何是延平劍。師曰、速須退歩。僧曰、¶
未審津與劍是同是異。師曰、可惜這漢。乾祐¶
二年己酉。江南國主李氏延居奉先。賜紫衣¶
師名。上堂陞座、衆咸側聆。師曰、相謾去也、還¶
知得麼。可不聞昔日靈山多少士衆。只道迦¶
葉親聞。今日叨奉恩命、俾揚宗教。不可異於¶
靈山也。既不異靈山。諸仁者作麼生相體悉。¶
也莫泥他古今。但彼此著些精彩。大家驗看¶
<pb:DCS_T51n2076_0435a>¶
是什麼。僧問、靈山一會不異而今。未審親聞¶
底事如何。師曰、更擧。曰、恁麼即人天有頼。師¶
曰、闍梨且作麼生。問、賢王請命、大展法筵。祖¶
師西來、如何指示。師曰、分明記取。曰、終不敢¶
辜負和尚。師曰、也未在。僧問、如何是奉先境。¶
師曰、一任觀看。僧曰、如何是境中人。師曰、莫¶
無禮。問、如何是奉先家風。師曰、即今在什麼¶
處。僧曰、恁麼即大衆有頼也。師曰、關汝什麼¶
事。問、如何是爲人一句。師曰、不是奉先道不¶
得。鼓山智嚴了覺大師、第二世住
鼓山智嚴了覺大師、第二世住。師上堂曰。多¶
言復多語。猶來返相悟、珍重。僧問、石門之句¶
即不敢問。請師方便。師曰、問取露柱。問、國王¶
出世三邊靜。法王出世有何恩。師曰、還會麼。¶
僧曰、幸遇明朝。輙伸呈獻。師曰、吐卻著。僧曰、¶
若不禮拜幾成無孔鐵鎚。師曰、何異無孔鐵¶
鎚。福州龍山智嵩妙空大師
福州龍山智嵩妙空大師。師上堂曰。幸¶
自分明。須作這箇節目作麼。到這裏便成節¶
目。便成増語、便成塵玷。未有如許多時、作麼¶
<pb:DCS_T51n2076_0435b>¶
生。僧問、古佛化導。今祖重興人天。輻湊於禪¶
庭。至理若爲於開示。師曰、亦不敢辜負大衆。¶
僧曰、恁麼即人天不謬慇懃請。頓使凡心作¶
佛心。師曰、仁者作麼生。僧退身禮拜、隨衆上¶
下。師曰、我識得汝也。泉州鳳凰山彊禪師
泉州鳳凰山彊禪師。¶
僧問、燈傳鼓嶠、道霸温陵。不跨石門。請師通¶
信。師曰、若不是今日、攔胸撞出。僧曰、恁麼即¶
今日親聞師子吼。他時終作鳳凰兒。師曰、又¶
向這裏塗汚人。問、白浪滔天境、何人住太虚。¶
師曰、靜夜思尭鼓、迴頭聞舜琴。福州龍山文義禪師
福州龍山¶
文義禪師。上堂曰、若擧宗乘、即院寂徑荒。若¶
留委問、更待箇什麼。還有人委麼、出來驗看。¶
若無人委、莫略虚好。僧問、如是人王。師曰、威¶
風人盡懼。僧曰、如何是法王。師曰、一句令當¶
行。僧曰、二王還分不分。師曰、適來道什麼。¶
福州鼓山智嶽了宗大師
福州鼓山智嶽了宗大師。福州人也。初遊方、¶
至鄂州黄龍。問曰、久嚮黄龍。到來只見赤斑¶
蛇。黄龍曰、汝只見赤斑蛇。且不識黄龍。師曰、¶
<pb:DCS_T51n2076_0436a>¶
如何是黄龍。曰、滔滔地。師曰、忽遇金翅鳥來、¶
又作麼生。曰、性命難存。師曰、恁麼即被他呑¶
卻也。曰、謝闍梨供養。師當下未省覺。尋迴受¶
業山。禮覲國師和尚、啓發微旨。而後次補山¶
門、爲第三世。上堂曰、我若全擧宗乘。汝向什¶
麼處領會。所以向汝道。古今常露、體用無妨。¶
僧問、諸餘即不問。如何是誕生王種。師曰、金¶
枝玉葉不相以、是作麼生。僧曰、恁麼即同中¶
不得異。師曰、不得異事作麼生。僧曰、金枝爭¶
能續。師曰、猶是閫外之辭。問、虚空還解作用¶
也無。師拈起拄杖曰、這箇師僧好打。僧無語。¶
襄州定慧和尚
襄州定慧和尚。僧問、如何是佛向上事。師曰、¶
無人不驚。僧曰、學人未委在。師曰、不妨難向。¶
問、不借時機用、如何話祖宗。師曰、闍梨還具¶
慙愧麼。僧便喝、師無語。福州鼓山清諤宗曉禪師
福州鼓山清諤宗¶
曉禪師。得法於受業和尚。鼓山第四世住。問、亡僧遷¶
化向什麼處去也。師曰、時寒不出手。金陵淨徳道場沖煦慧悟禪師
金陵¶
淨徳道場沖煦慧悟禪師。福州人也。姓和氏。¶
<pb:DCS_T51n2076_0436b>¶
幼不染薫血、自誓出家。登鼓山剃度得法受¶
記。年二十四。於洪州豐城爲衆開演。時謂小¶
長老。周顯徳中。江南國主延住光睦。僧問、如¶
何是大道。師曰、我無小徑。曰、如何是小徑。師¶
曰、我不知有大道。師次住廬山開先、後居淨¶
徳。竝聚徒説法。開寳八年歸寂。金陵報恩院清護禪師
金陵報恩¶
院清護禪師。福州長樂人也、姓陳氏。六歳辭¶
親、禮鼓山披削。十五納戒。於國師言下發明¶
眞趣。曁國師圓寂、乃之建州白雲。閩帥王氏¶
奏賜紫。號崇因大師。晉天福八年。金陵興師¶
入建城。時統軍査元徽至院。師出延接。査問¶
曰、此中相見時如何。師曰、惱亂將軍。査後請¶
師歸金陵。國主命居長慶院攝衆。周顯徳初。¶
退歸建州卓庵。時節度使陳誨。創顯親報恩¶
禪苑、堅請住持。開堂日僧問。諸佛出世天華¶
亂墜。未審和尚出世有何祥瑞。師曰、昨日新¶
雷發、今朝細雨飛。問、如何是諸佛玄旨。師曰、¶
草鞋木履。開寳三年五月。江南後主再請入¶
<pb:DCS_T51n2076_0437a>¶
住。報恩淨徳二道場。來往説法。改號妙行禪¶
師。當年十一月示疾。預辭國主。二十日平旦。¶
聲鐘召大衆囑付訖、儼然坐亡。壽五十有五、¶
臘四十。國主厚禮。茶毘收舍利三百餘粒并¶
靈骨。歸葬于建州雞足山臥雲院建塔。師風¶
神清灑、操行孤標。二十年不服綿絹。唯衣紙¶
布。辭藻札翰竝皆冠衆。五處語要偈頌別行¶
于世。¶
景徳傳燈録卷第二十一。¶¶
