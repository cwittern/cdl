#-*- mode: mandoku-view; -*-
#+DATE: 2009/10/23 
#+TITLE: Taisho Tripitaka, Electronic version, No. 2076 景德傳燈錄
#+PROPERTY: ID T51n2076
#+PROPERTY: SOURCE Taisho Tripitaka Vol. 51, No. 2076
#+PROPERTY: BASEEDITION T
#+PROPERTY: WITNESS 【明】
#+PROPERTY: LASTPB <pb:T_T51n2076_0196b>¶¶¶¶¶¶¶¶
#+PROPERTY: LASTPB <pb:T_T51n2076_0281b> ¶¶¶
#+PROPERTY: JUAN 11
¶
¶

 景德傳燈錄卷第十一宋沙門道原纂¶

****** 第四世¶

   懷讓禪師第四世八十九人
¶
  * 潭州溈山靈祐禪師法嗣四十三人十人見錄¶
  
  * 袁州仰山慧寂禪師¶
  * 鄧州香嚴寺智閑禪師¶
  * 襄州延慶法端禪師(十二卷又收在香嚴下何也)¶
  * 杭州徑山洪諲禪師
  * 福州靈雲志勤禪師¶
  * 益州應天和尚
  * 福州九峯慈慧禪師¶
  * 京兆米和尚
  * 晉州霍山和尚¶
  * 襄州王敬初常侍(已上十一人見錄)¶
  * 福州雙峯和尚
  * 長延圓鑑禪師¶
  * 
  * 洪州西山道方禪師¶
  * 溈山如真禪師
  * 并州元順禪師¶
  * 興元府崇皓禪師
  * 鄂州全諗禪師¶
  * 嵩山神劍禪師
  * 許州弘進禪師¶
  * 餘杭文立禪師
  * 越州光相禪師¶
  * 蘇州文約禪師
  * 上元志滿禪師¶
  * 金州法朗禪師¶
  * 鄂州黃鶴山超達大師¶
  * 白鹿從約禪師
  * 西堂復禪師¶
  * 溫州靈空禪師
  * 大溈簡禪師¶
  * 荊南智朗禪師
  * 溈山普潤禪師¶
  * 溈山法真禪師
  * 黑山和尚
<pb:T_T51n2076_0281c>¶
  * 南源和尚
  * 霜山和尚¶
  * 滁州定山神英禪師
  * 溈山冲逸禪師¶
  * 溈山彥禪師¶
  * 蘄州三角山法遇禪師¶
  * 鄧州志詮禪師
  * 荊州弘珪禪師¶
  * 巖背道曠禪師(已上三十三人無機緣語句不錄)¶
  * 福州長慶院大安禪師法嗣一十人八人見錄¶
  
  * 益州大隋法真禪師
  * 韶州靈樹如敏禪師¶
  * 福州壽山師解禪師
  * 饒州嶢山和尚¶
  * 泉州莆田崇福慧日大師¶
  * 台州浮江和尚
  * 潞州淥水和尚¶
  * 廣州文殊院圓禪師(已上八人見錄)¶
  * 溫州靈陽禪師¶
  * 洪州紙衣和尚(已上二人無機緣語句不錄)¶
  * 杭州徑山鑒宗大師法嗣¶
  
  * 明州天童咸啟禪師¶
  * 背山行真禪師¶
  * 杭州大慈山行滿禪師(已上三人無機緣語句不錄)¶
  * 趙州東院從諗禪師法嗣十三人七人見錄¶
  
  * 洪州新興嚴陽尊者¶
  * 揚州光孝院慧覺禪師¶
  * 隴州國清院奉禪師
  * 婺州木陳從朗禪師¶
  * 婺州新建禪師
  * 杭州多福和尚¶
  * 益州西睦和尚(已上七人見錄)¶
  * 潭州麻谷和尚
  * 觀音院定鄂禪師¶
  * 宣州茗萍山和尚
  * 太原免道者¶
  * 幽州燕王
  * 鎮州趙王(已上六人無機緣語句不錄)¶
  * 衢州子湖巖利蹤禪師法嗣四人見錄¶
  
  * 台州勝光和尚
  * 漳州浮石和尚
<pb:T_T51n2076_0282a>¶
  * 紫桐和尚
  * 日容和尚(已上四人見錄)¶
  * 吉州孝義寺性空禪師法嗣¶
  
  * 卭州壽興院守閑禪師(一人無機緣語句不錄)¶
  * 鄂州茱萸和尚法嗣一人見錄¶
  
  * 石梯和尚(一人見錄)¶
  * 天龍和尚法嗣二人一人見錄¶
  
  * 婺州金華山俱胝和尚(一人見錄)¶
  * 新羅國彥忠禪師(一人無機緣語句不錄)¶
  * 長沙景岑禪師法嗣二人見錄¶
  
  * 明州雪竇山常通禪師(一人見錄)¶
  * 婺州金華山嚴靈禪師(一人無機緣語句不錄)¶
  * 襄州關南道常禪師法嗣二人見錄¶
  
  * 關南道吾和尚¶
  * 章州羅漢和尚(已上二人見錄)¶
  * 白馬曇照禪師法嗣¶
  
  * 晉州霍山無名禪師(一人無機緣語句不錄)¶
  * 新羅大證禪師法嗣¶
  
  * 文聖大王
  * 憲安大王(已上二人無機緣語句不錄)¶
  * 小馬神照禪師法嗣¶
  
  * 縉雲郡連雲院有緣禪師(一人無機緣語句不錄)¶
  * 高安大愚和尚法嗣一人見錄¶
  
  * 筠州末山尼了然(一人見錄)¶
  * 新羅洪直禪師法嗣¶
  
  * 興德大王
  * 宣康太子(已上二人無機緣語句不錄)¶
  * 許州無跡和尚法嗣¶
  
  * 道遂禪師(一人無機緣語句不錄)¶

******* 前溈山靈祐禪師法嗣
:PROPERTIES:
:head: 前溈山靈祐禪師法嗣(懷讓禪師第四世)
:END:
¶

******** 袁州仰山慧寂禪師
袁州仰山慧寂禪師韶州懷化人也。姓葉氏。¶
年十五欲出家父母不許。後二載師斷手二
<pb:T_T51n2076_0282b>¶
指跪致父母前。誓求正法以答劬勞。遂依南¶
華寺通禪師落髮。未登具即遊方。初謁耽源¶
已悟玄旨。後參溈山遂陞堂奧。祐問曰汝是¶
有主沙彌無主沙彌。師曰。有主。曰在什麼處。¶
師從西過東立。祐知是異人便垂開示。師問。¶
如何是真佛住處。祐曰。以思無思之妙。返思¶
靈焰之無窮。思盡還源性。相常住。事理不二¶
真佛如如。師於言下頓悟。自此執侍。尋往江¶
陵受戒住夏探律藏。後參巖頭。頭舉起拂¶
子。師展坐具。頭拈拂子置背後。師將坐具¶
搭肩上而出。頭云。我不肯汝放。只肯汝收。¶
又問石室。佛之與道相去幾何。室云。道¶
如展手佛似握拳。乃辭室。石室門送召¶
云。子莫一向去。已後却來我邊(雲居錫云。要會麼。如今歸堂去。¶
明日却上來。)韋宙就溈山請一伽陀。溈山曰。覿面相¶
呈猶是鈍漢。豈況形於紙筆。乃就師請。師於¶
紙上畫一圓相。注云。思而知之落第二頭。不¶
思而知落第三首。一日隨溈山開田。師問曰。¶
者頭得恁麼低。那頭得恁麼高。祐曰。水能¶
平物但以水平。師曰。水也無憑。和尚但高¶
處高平低處低平。祐然之。有施主送絹。師問。¶
和尚受施主如是供養將何報答。祐敲禪床¶
示之師曰。和尚何得將眾人物作自己用。祐¶
忽問師什麼處去來。師曰田中來。祐曰。田中¶
多少人。師插鍬而立。祐曰。今日南山大有人¶
刈茅在。師舉鍬而去(玄沙云。我若見即蹋倒鍬子。僧問鏡清。仰山插鍬意旨如¶
何。清云。狗銜赦書諸侯避道。又問。只如玄沙蹋鍬其意如何。鏡云。勿奈船何打破𡰷。斗又問。南山刈茅意旨¶
如何。清云。李靖三兄久經行陣。雲居錫云。且道。鏡清下此一判著不著。又僧問禾山云。仰山插鍬意旨如何。禾山¶
云。汝問我。僧云。玄沙蹋鍬意旨如何。禾山云。我問汝)師在溈山牧牛時。第一
<pb:T_T51n2076_0282c>¶
座曰。百億毛頭百億師子現。師不答。歸侍立。¶
第一座上問訊。師舉前話問云。適來道百億¶
毛頭百億師子現。豈不是。上座曰是。師曰正¶
當現時毛前現。毛後現上座曰。現時不說前¶
後。師乃出。祐曰。師子腰折也。溈山上座舉起¶
拂子曰。若人作得道理即與之。師曰。某甲作¶
得道理。還得否。上座曰。但作得道理便得。師¶
乃掣拂子將去(雲居錫云。什麼處是仰山道理)一日雨下。上座¶
曰。好雨寂闍㴝。師曰。好在什麼處。上座無¶
語。師曰。某甲却道得。上座曰。好在什麼處。¶
師指雨。溈山與師遊行次。鳥銜一紅柿落¶
前。祐將與師。師接得乃以水。洗了却與祐。祐¶
曰子什麼處得來。師曰此是和尚道德所感。¶
祐曰汝也不得空然即分半與師(玄沙云。大小溈山被仰山一坐¶
至今起不得)師浣納衣次。耽源曰正恁麼時作。麼¶
生。師曰正恁麼時。向什麼處見。師盤桓溈。山¶
前後十五載。凡有語句學眾無不弭伏。暨受¶
溈山密印。領眾住王莽山。緣化未契遷止仰¶
山學徒臻萃。師上堂示眾曰。汝等諸人各自¶
回光返顧莫記吾言。汝無始劫來背明投暗。¶
妄想根深卒難頓拔。所以假設方便奪汝麁¶
識。如將黃葉止啼。有什麼是處。亦如人將百¶
種貨物與金玉作一鋪。貨賣祇擬輕重來機。¶
所以道。石頭是真金鋪。我者是雜貨鋪。¶
有人來覓鼠糞我亦拈與。他來覓真金我亦¶
拈與。他時有僧問。鼠糞即不要。請和尚真金。¶
師云。齧鏃擬開口。驢年亦不會。僧無對。師¶
云。索喚則有交易。不索喚則無我。若說禪宗¶
身邊要一人相伴亦無。豈況有五百七百眾
<pb:T_T51n2076_0283a>¶
耶。我若東說西說。則爭頭向前采拾。如將空¶
拳誑小兒都無實處。我今分明向汝說聖邊¶
事且莫將心湊泊。但向自己性海如實而修。¶
不要三明六通。何以故。此是聖末邊事。如今¶
且要識心達本。但得其本莫愁其末。他時後¶
日自具去在。若未得本縱饒將情學他亦不¶
得。汝豈不見。溈山和尚云。凡聖情盡體露真¶
常事理不二即如如佛。問如何是祖師意。師¶
以手於空作圓相。相中書佛字。僧無語。師謂¶
第一坐曰。不思善不思惡正恁麼時作麼生。¶
對曰。正恁麼時是某甲放身命處。師曰。何不¶
問老僧。對曰。正恁麼時不見有和尚。師曰。扶¶
吾教不起。師因歸溈山省覲。祐問。子既稱善¶
知識。爭辨得諸方來者。知有不知有。有師承¶
無師承。是義學是玄學。子試說看。師曰。慧寂¶
有驗處。但見諸方僧來便竪起拂子。問伊。諸¶
方還說者箇不說。又云。遮箇且置。諸方老¶
宿意作麼生。祐歎曰。此是從上宗門中牙爪。¶
祐問。大地眾生業識茫茫無本可據。子作麼¶
生知他有之與無。師曰。慧寂有驗處。時有一¶
僧從面前過。師召云。闍梨其僧回首。師曰。¶
和尚這箇便是業識茫茫無本可據。祐曰。此¶
是師子一滴乳。迸散六斛驢乳。鄭愚相公問。¶
不斷煩惱而入涅槃時如何。師竪起拂子。公¶
曰。入之一字不要亦得。師曰。入之一字不為¶
相公(法燈別云。相公不用煩惱)師問僧。什麼處來。曰幽州。師¶
曰。我恰要箇幽州信米作麼價。曰某甲來時¶
無端從市中過。蹋折他橋梁。師便休。師見僧¶
來竪起拂子。其僧便喝。師曰。喝即不無。且道
<pb:T_T51n2076_0283b>¶
老僧過在什麼處。僧曰。和尚不合將境示人。¶
師乃打之。師問香嚴。師弟近日見處如何。嚴¶
曰。某甲卒說不得。乃有偈曰。去年貧未是¶
貧。今年貧始是貧。去年貧無卓錐之地。今¶
年貧錐也無。師曰。汝只得如來禪。未得祖師¶
禪(玄覺云。且道祖師禪與如來禪分不分。長慶稜云。一時坐却)溈山封一面鏡寄¶
師。師上堂提起云。且道。是溈山鏡仰山鏡。有¶
人道得即不撲破。眾無對。師乃撲破。師問。雙¶
峯師弟近日見處如何對曰。據某甲見處。實¶
無一法可當情。師曰。汝解猶在境。雙峯曰。某¶
甲只如此。師兄如何。師曰。汝豈不能知無¶
一法可當情者。溈山聞云。寂子一句疑殺天¶
下人(玄覺云。金剛經道。實無一法然燈佛與我愛記。他道實無一法可當情。為什麼道。解猶在境。且道¶
利害在什麼處)僧問。法身還解說法也無。師曰。我說不¶
得。別有一人說得。曰說得底人在什麼處。師¶
推枕出子溈山聞云。寂子用劍刃上事。師閉¶
目坐次。有僧潛來身邊立師開目於地上作¶
一圓相。相中書水字顧視其僧。僧無語。師携¶
一杖子。僧問什麼處得。師便拈向背後。僧無¶
語。師問一僧。汝會什麼。僧曰。會卜。師提起¶
拂子曰。者箇六十四卦中阿那卦收。僧無對。¶
師自代云。適來是雷天大壯。如今變為地火¶
明夷。師問僧。名什麼。曰靈通。師曰。便請入¶
燈籠。曰早箇入了也(法眼別云。喚什麼作燈籠)僧問。古人道。¶
見色便見心禪床是色。請和尚離色指學人¶
心。師曰。那箇是禪床指出來。僧無語(玄覺云。忽然被¶
伊却指禪床。作麼生對伊好。有僧云。却請和尚道。玄覺代拊掌三下)僧問。如何是毘盧¶
師。師乃叱之。又問。如何是和尚師。師曰。莫無¶
禮。師共一僧語。傍有僧曰。語底是文殊默底
<pb:T_T51n2076_0283c>¶
是維摩。師曰。不語不默底莫是汝否。僧默之¶
師曰。何不現神通。僧曰。不辭現神通。只恐和¶
尚收入教。師曰。鑒汝來處。未有教外底眼。問¶
天堂地獄相去幾何。師將拄杖畫地一畫。師¶
住觀音時出榜云。看經次不得問事。後有僧¶
來問訊。見師看經傍立而待。師卷却經問。會¶
麼。僧曰。某甲不看經爭得會。師曰。汝以後¶
會去在(其僧到巖頭。頭問。甚麼處來。僧曰。江西觀音院來。頭云。和尚有何言句。其僧舉前¶
語。頭云。者箇老師。我將謂被故紙埋却。元來猶在)僧問。禪宗頓悟畢竟¶
入門的意如何。師曰。此意極難。若是祖宗門¶
下上根上智。一聞千悟得大總持。此根人難¶
得。其有根微智劣。所以古德道。若不安禪靜¶
慮到者總須茫然。僧曰。除此格外。還別¶
有方便令學人得入也無。師曰。別有別無令¶
汝心不安。汝是什麼處人。曰幽州人。師曰。汝¶
還思彼處否。曰常思。師曰。彼處樓臺林苑人¶
馬駢闐。汝返思底還有許多般也無。僧曰。某¶
甲到者一切不見有。師曰。汝解猶在境。¶
信位即是。人位即不是。據汝所解只得一玄。¶
得坐披衣向後自看。其僧禮謝而去。師始自¶
仰山後遷觀音。接機利物為禪宗標準。遷化¶
前數年有偈曰。¶

#+BEGIN_VERSE
　年滿七十七
　老去是今日¶
　任性自浮沈
　兩手攀屈膝
#+END_VERSE¶

於韶州東平山示滅。年七十七。抱膝而逝。勅¶
諡智通大師妙光之塔。後遷塔于仰山。¶

******** 鄧州香嚴智閑禪師
鄧州香嚴智閑禪師青州人也。厭俗辭親觀¶
方慕道。依溈山禪會。祐和尚知其法器。欲激¶
發智光。一日謂之曰。吾不問汝平生學解及
<pb:T_T51n2076_0284a>¶
經卷冊子上記得者。汝未出胞胎未辨東西¶
時。本分事試道一句來。吾要記汝。師懵然無¶
對。沈吟久之。進數語陳其所解。祐皆不許。師¶
曰。却請和尚為說。祐曰。吾說得是吾之見解。¶
於汝眼目又何益乎。師遂歸堂。遍檢所集諸¶
方語句無一言可將酬對。乃自歎曰。畫餅不¶
可充飢。於是盡焚之曰。此生不學佛法也。且¶
作箇長行粥飯僧免役心神。遂泣辭溈山而¶
去。抵南陽覩忠國師遺迹遂憩止焉。一日因¶
山中芟除草木。以瓦礫擊竹作聲。俄失笑間¶
廓然省悟。遽歸沐浴焚香遙禮溈山。贊曰。¶
和尚大悲恩逾父母。當時若為我說却。何有¶
今日事耶。仍述一偈云。¶

#+BEGIN_VERSE
　一擊忘所知
　更不假修治¶
　動容揚古路
　不墮悄然機
#+END_VERSE¶

(動容揚古路不墮悄然機。此句舊本並福邵本並無。今以通明集為據)。¶

#+BEGIN_VERSE
　處處無蹤迹
　聲色外威儀¶
　諸方達道者
　咸言上上機
#+END_VERSE¶

師上堂云。道由悟達不在語言。況見密密堂¶
堂。曾無間歇不勞心意。暫借回光日用全¶
功。迷徒自背。問如何是香嚴境。師曰。花木不¶
滋。問如何是仙陀婆。師敲禪床曰。過遮¶
來。問如何是現在學。師以扇子旋轉示曰。¶
見麼。僧無語。問如何是正命食。師以手撮而¶
示之。問如何是無表戒。師曰。待闍梨作俗即¶
說。問如何是聲色外相見一句。師曰。如某甲¶
未住香嚴時道在什麼處。僧曰。恁麼時亦不¶
敢道有所在。師曰。如幻人心心所法。僧問。不¶
慕諸聖不重己靈時如何。師曰。萬機休罷千
<pb:T_T51n2076_0284b>¶
聖不携。此時疎山在眾嘔聲曰。是何言¶
歟。師問阿誰。眾曰。師叔。師曰。不諾老僧耶。¶
疎山出曰是。師曰。汝莫道得麼。曰道得。師¶
曰。汝試道看。曰若教某甲道須還師資禮始¶
得。師乃下坐禮拜躡前語問之。疎山曰。何不¶
道肯重不得全。師曰。饒汝恁麼也須三十年¶
倒屙。設住山無柴燒。近水無水喫。分明記取。¶
後住疎山果。如師記。至二十七年病愈。自云。¶
香嚴師兄記我。三十年倒屙。今少三年在。每¶
至食必以手抉而吐之。以應前記(疎山後問道怤長老。肯¶
重不得全。汝作麼生會。怤云。全歸肯重。疎山云。不得全又作麼生。怤云。箇中無肯路師曰。始愜病僧意)¶
問如何是聲前句。師曰。大德未問時即答。僧¶
曰。即時如何。師曰。即時問也。問如何是直截¶
根源佛所印。師拋下。拄杖撒手而去。問如¶
何是師法大意。師曰。今年霜降早蕎麥總不¶
收。問如何是西來意。師以手入懷出拳展開¶
與之。僧乃跪膝以兩手作受勢。師曰。是什麼。¶
僧無對。問如何是道。師曰。枯木龍吟。僧曰。¶
學人不會。師曰。髑髏眼睛(玄沙別云。龍藏枯木)問離¶
四句絕百非。請和尚道。師曰。獵師前不得說¶
本師戒。一日謂眾曰。如人在千尺懸崖。口銜¶
樹枝。脚無所蹋。手無所攀。忽有人問如何是¶
西來意。若開口答即喪身失命。若不答又違¶
他所問。當恁麼且作麼生。時有招上座出¶
曰。上樹時即不問。未上樹時如何。師笑而已。¶
師問僧。什麼處來。僧曰。溈山來。師曰。和尚¶
近日有何言句。僧曰。人問如何是西來意。和¶
尚竪起拂子。師聞舉乃曰。彼中兄弟作麼會¶
和尚意旨。僧曰。彼中商量道。即色明心附物
<pb:T_T51n2076_0284c>¶
顯理。師曰。會即便會。不會著什麼死急。僧却¶
問。師意如何。師還舉拂子(玄沙云。只遮香嚴脚跟猶未點地。雲居錫¶
云。什麼處是香嚴脚跟未點地處)師凡示學徒語多簡直。有偈頌¶
二百餘首。隨緣對機不拘聲律。諸方盛行。¶
後諡襲燈大師。¶

******** 襄州延慶山法端大師
襄州延慶山法端大師。有人問。蚯蚓斬為兩¶
段兩頭俱動。佛性在阿那頭。師展兩手(洞山別云。¶
問底在阿那頭)師滅後勅諡紹真大師。塔曰明金。¶

******** 杭州徑山洪諲禪師
杭州徑山洪諲禪師吳興人也。姓吳氏。十¶
九禮開元寺無上大師落髮(無上大師嗣鹽官。後住徑山為第二世也)¶
二十二往嵩嶽受滿足律儀。歸禮本師。師問¶
曰。汝於時中將何報四恩耶。諲不能對。三日¶
忘食。乃辭行脚。往謁雲巖機緣未契。後造溈¶
山蒙滯頓除。遭唐會昌沙汰眾皆悲惋。諲曰。¶
大丈夫鍾此厄會豈非命也。何乃效兒女子¶
乎。大中初復沙門相還故鄉西峯院。咸通六¶
年上徑山。明年本師遷神。眾請繼躅為徑山¶
第三世。於法即溈山之嗣。僧問。掩息如灰時¶
如何。師曰。猶是時人功幹。僧曰。幹後如何。¶
師曰。耕人田不種。曰。畢竟如何。師曰。禾¶
熟不臨場。僧問。龍門不假風雷勢便透得者¶
如何。師曰。猶是一品二品。僧曰。此既是階級。¶
向上事如何。師曰。吾不知有汝龍門。問¶
如霜如雪時如何。師曰。猶是污染。曰不污染¶
時如何。師曰。不同色。許州全明上坐先問石¶
霜。一毫穿眾穴時如何。石霜云。直須萬年後。¶
曰萬年後如何。石霜云。登科任汝登科。拔¶
萃。任汝拔萃。後問師云。一毫穿眾穴時如何。¶
師曰。光靴任汝光靴。結果任汝結果。問。
<pb:T_T51n2076_0285a>¶
如何是長。師曰。千聖不能量。曰如何是短。師¶
曰。蟭螟眼著不滿。其僧不肯便去舉似石¶
霜。霜云。只為太近實頭。僧問。如何是長。¶
霜云。不屈曲。曰如何是短。霜曰。雙¶
陸盤中不喝彩。佛日長老訪師師問曰。伏承¶
長老獨化一方。何以荐遊峯頂。佛日曰。朗月¶
當空掛氷霜不自寒師曰。莫即是長老家風¶
否。佛日曰。峭峙萬重關。於中含寶月。師曰。¶
此猶是文言。作麼生是長老家風。曰今日賴¶
遇佛日。佛日却問師云。隱密全真時人知有道¶
不得。太省無辜時人知有道得。於此二途猶¶
是時人升降處。未審長老親道自道如何道。¶
師曰。我家道處無箇道。佛日曰。如來路上無¶
私曲。便請玄音和一場。師曰。任汝二輪更互¶
照。碧潭雲外不相關。佛日曰。為報白頭無限¶
眾。此回年少不歸鄉。師曰。老少同輪無向¶
背。我家玄路勿參差。佛日曰。一言定天下四¶
句為誰留。師曰。汝言有三四。我道其中一也¶
無。師因有偈曰。¶

#+BEGIN_VERSE
　東西不相顧
　南北與誰留¶
　汝即言三四
　我即一也無
#+END_VERSE¶

光化四年九月二十八日白眾而化。¶

******** 福州靈雲志勤禪師
福州靈雲志勤禪師長溪人也。初在溈¶
山因桃華悟道。有偈曰。¶

#+BEGIN_VERSE
　三十年來尋劍客
　幾回落葉又抽枝¶
　自從一見桃華後
　直至如今更不疑
#+END_VERSE¶

祐師覽偈詰其所悟與之符契。祐曰。從緣悟¶
達永無退失。善自護持(。玄沙云。諦當甚諦當。敢保老兄猶未¶
徹。眾疑此語。玄沙問地藏。我恁麼道汝作麼生會。地藏云。不是桂琛。即走殺天下人)乃返閩川。
<pb:T_T51n2076_0285b>¶
玄徒臻集。上堂謂眾曰。諸仁者。所有長短盡¶
至不常。且觀四時草木葉落花開。何況塵劫¶
來人天六趣。地水火風成壞輪轉。因果將盡¶
三惡道苦毛髮不添減。唯根蔕神識常存。上¶
根者遇善友申明。當處解脫便是道場。中下¶
癡愚不能覺照。沈迷三界流轉死生。釋尊為¶
伊天上人間設教證明顯發智道。汝等還會¶
麼。問。如何得出離生老病死師曰。¶
青山元不動。浮雲飛去來。僧問君王出陣時¶
如何。師曰。春明門外不問長安。曰。如何¶
得覲天子。師曰。盲鶴下清池。魚從脚底過。¶
問。如何是佛法大意。師曰。驢事未了馬¶
事到來。僧未喻旨曰。再請垂示。師曰。彩氣夜¶
常動。精靈日少逢。雪峯有偈。送雙峯出嶺。末¶
句云。雷罷不停聲。師更之云。雷震不聞聲。雪¶
峯聞之乃曰。靈雲山頭古月現。雪峯問云。古¶
人道前三三後三三。意旨如何。師曰。水中¶
魚山上鳥。峯云。意旨作麼生。師曰。高可射¶
兮深可釣。僧問諸方悉皆雜食。未審和尚如¶
何。師曰。獨有閩中異雄雄鎮海涯。問久戰¶
砂場。為什麼功名不就。師曰。君王有道三邊¶
靜。何勞萬里築長城。曰。罷息干戈束手¶
歸朝時如何。師曰。慈雲普潤無邊剎。枯樹¶
無花爭奈何長生。問混沌未分時含生何來。¶
師曰。如露柱懷兒(一作胎)曰分後如何。師曰。如¶
片雲點太清。曰未審太清還受點也無。師¶
曰。恁麼即含生不來也。。曰直¶
得純清絕點時如何。師曰。猶是真常流注。曰¶
如何是真常流注。師曰。如鏡長明。曰向上更
<pb:T_T51n2076_0285c>¶
有事否。師曰有。曰如何是向上事。師曰。打破¶
鏡來相見。問如何是西來意。師曰。井底種林¶
檎。曰學人不會。師曰。今年桃李貴。一顆直千¶
金。問摩尼珠不隨眾色。未審作麼色。師¶
曰。白色。曰。恁麼即隨眾色也。師曰。趙¶
璧本無瑕。相如誑秦主。問君王出陣時如何。¶
師曰。呂才葬虎耳。曰其事如何。師曰。坐見白¶
衣天。僧曰。王今何在。師曰。莫觸龍顏。¶

******** 益州應天和尚
益州應天和尚。問。人人有佛性如何是和¶
尚佛性。師曰。汝喚什麼作佛性。曰。恁麼¶
即和尚無佛性也。師乃叫快活快活。¶

******** 福州九慈慧禪師
福州九峯慈慧禪師。初在溈山遇祐師上堂¶
云。汝等諸人只得大體不得大用。師抽身出¶
去。溈山召之。更不迴顧。溈山云。此子堪¶
為法器。師一日辭溈山入嶺云。某甲辭違和¶
尚。千里之外不離左右。溈山動容曰。善為。¶

******** 京兆米和尚
京兆米和尚(亦謂七師)初參學歸受業寺。有老宿¶
問。月中斷井索時人喚作蛇。未審七師見佛¶
喚作什麼。師曰。若有佛見即同眾生(法眼別云。此是什麼¶
時節問。法燈別云。喚底不是)老宿曰。千年桃核。師令僧去問¶
仰山云。今時還假悟也無。仰山云。悟即不無。¶
爭奈落在第二頭。師深肯之。又令僧去問洞¶
山云。那箇究竟作麼生。洞山云。却須問他始¶
得。師亦肯之。僧問。如何是納衣下事。師¶
曰。醜陋任君嫌。不挂雲霞色。¶

******** 晉州霍山和尚
晉州霍山和尚。仰山一僧到自稱。集雲峯下¶
四藤條。天下大禪佛參(大禪佛即十二卷。晉州霍山景通和尚也)師乃¶
喚維那搬柴著(一作打鍾著)大禪佛驟步而去。師聞¶
五臺祕魔巖和尚凡有僧到禮拜以木叉叉著。師
<pb:T_T51n2076_0286a>¶
一日遂往訪之。才見不禮拜。便入祕魔懷。¶
祕魔拊師背三下。師起拍手曰。師兄我一千¶
里地來便回(一作師兄三千里外賺我來)。¶

******** 襄州王敬初常侍
襄州王敬初常侍視事次。米和尚至。王公乃¶
舉筆。米曰。還判得虛空否。公擲筆入廳更不¶
復出。米致疑。至明日憑鼓山供養主入探其¶
意。米亦隨至潛在屏蔽間偵伺。供養主纔坐¶
問云。昨日米和尚有什麼言句便不得見。王¶
公曰。師子齩人韓獹逐塊。米師竊聞此語。即¶
省前謬。遽出朗笑曰。我會也我會也。嘗問一¶
僧。一切眾生還有佛性也無。僧曰。盡有。公¶
指壁問畫狗子云。者箇還有也無。僧無對。公¶
自代云。看齩著。¶

******* 前福州大安禪師法嗣
:PROPERTIES:
:head: 前福州長慶大安禪師(亦稱大溈和尚)法嗣(除落長慶院三字。蓋師雖曾居長樂¶
府之西院。沒後二十餘年閩帥移招慶。稜和尚來住西院。方奏長慶之額)
:END:
¶

******** 益州大隋法真禪師
益州大隨法真禪師。僧問。劫火洞然大千¶
俱壞。未審此箇還壞也無。師曰壞。僧云。恁¶
麼即隨他去也。師曰。隨他去也。問如何是¶
大人相。師曰。肚上不帖牓。師問僧。什麼處¶
去。曰。西山住庵去。師曰。我向東山頭¶
喚汝。汝便來得麼。僧曰。即不然。師曰。汝¶
住庵未得。問生死到來時如何。師曰。遇茶¶
喫茶遇飯喫飯。曰。可誰受供養。師曰。¶
合取鉢盂。師庵側有一龜。僧問。一切眾生皮¶
骨。者箇眾生骨裹皮如何。師拈草履於龜¶
邊著。僧無語。問如何是諸佛法要。師舉拂子¶
云。會麼。曰。不會。師曰。麈尾拂子。問¶
如何是學人自己。師曰。是我自己。僧曰。為¶
什麼却是和尚自己。師云。是汝自己。問如何
<pb:T_T51n2076_0286b>¶
是無縫塔。師云。高五尺。曰。學人不會。¶
師曰。鶻崙塼。問和尚百年後法付何人師¶
曰。露柱火爐。曰。還受也無。師曰。火¶
爐露柱。有行者領眾到。師問。參得底人喚東¶
作什麼。對曰。不可喚作東。師曰。臭驢漢。¶
不喚作東。喚作什麼。行者無語。眾遂散。問如¶
何是和尚家風。師曰。赤土畫簸箕。曰。¶
如何是赤土畫簸箕。師云。簸箕有脣米不¶
跳出。師問一僧。講什麼教法。曰。百法¶
論。師拈拄杖子曰。從何而起。對曰。從緣而¶
起。師曰。苦哉苦哉。師問僧。什麼處去。曰¶
禮普賢去。師舉拂子云。文殊普賢總在者¶
。僧作圓相。拋向後乃禮拜師曰。侍者取¶
一貼茶與者僧。一日眾僧參次。師口作患¶
風勢云。還有人醫得吾口麼。時眾僧競送藥¶
以至。俗士聞之亦多送藥。師並不受。七日後¶
師自摑口令正乃云。如許多時鼓者兩片皮。¶
至今無人醫得吾口。蜀主欽尚遣使屢徵。師¶
皆辭以老病。署神照大師。¶

******** 韶州靈樹如敏禪師
韶州靈樹如敏禪師閩川人也。廣主劉氏奕¶
世欽重。署知聖大師。僧問。佛法至理如¶
何。師展手而已。問如何是和尚家風。師曰。¶
千年田八百主。曰如何是千年田八百¶
主。師云。郎當屋舍沒人修。問如何是西來意。¶
師云。童子莫傜兒。曰。乞師指示。師曰。¶
汝從虔州來。問是什麼得恁麼難會。師曰。¶
火官頭上風車子。有尼送瓷鉢與師。師托起¶
問云。者箇出在什麼處。尼云。出在定州(法燈別云¶
不遠此間)師乃撲破。尼無對(保福代云。欺敵者亡)問和尚年
<pb:T_T51n2076_0286c>¶
多少。師曰。今日生來日死。又問。和尚生緣¶
什麼處。師曰。日出東月落西。師四十餘年¶
化被嶺表。頗有異迹。廣主將興兵。躬入院請¶
師決臧否。師先已知怡然坐化。主怒知事¶
云。和尚何時得疾。對曰。師不曾有疾。適封一¶
函子令伺王來呈之。主開函得一帖子。書¶
云。人天眼目堂中上座。主悟師旨遂寢兵。乃¶
召第一坐開堂說法(即雲門偃和尚)師全不身散。¶
其葬具龕塔並廣主具辦。今號靈樹禪師真身塔¶
焉。¶

******** 福州壽山師解禪師
福州壽山師解禪師行脚時。造洞山法席。洞¶
山問云。闍梨生緣何處。師曰。和尚若實問¶
某甲。即是閩中人。山云。汝父名什麼。師¶
曰。今日蒙和尚致此一問。直得忘前失後。¶
。上堂曰。諸上坐。幸有真實言語相¶
勸。諸兄弟各各自體悉。凡聖情盡體露真¶
常。但一時卸劫從前虛妄攀緣塵垢心。如虛¶
空相似。他時後日合識得些子好惡。閩師問¶
曰。壽山年多少。師曰。與虛空齊年。曰虛空¶
年多少。師曰。與壽山齊年。¶

******** 饒州嶢山和尚
饒州嶢山和尚。問。如何是西來意。師¶
曰。仲冬嚴寒。問如何是和尚深深處。師曰。待¶
汝舌頭落地。即向汝道。問如何是丈六金身。¶
師曰。判官斷案相公改。長慶問。從上宗乘此¶
間如何言論。師曰。有願不負先聖。長慶云。不¶
負先聖作麼生。師曰。不露。長慶云。恁麼即請¶
師領話。師曰。什麼處去來。長慶云。只者(舊作首字)¶
什麼處去來。¶

******** 泉州莆田縣國歡崇福院慧日大師
泉州莆田縣國歡崇福院慧日大師。福州侯
<pb:T_T51n2076_0287a>¶
官人也。姓黃氏。生而有異。及長名文矩。¶
為縣獄卒。往往棄役往靈觀和尚及西¶
院大安禪師所。吏不能禁。後謁萬歲塔譚空¶
禪師落髮。不披袈裟不受具戒。唯以雜彩為¶
掛子。至觀和尚所。觀曰我非汝師。汝去¶
禮西院去。師携一小青竹杖入西院法堂。安¶
遙見而笑曰。入涅槃堂去。師應諾。輪竹杖而¶
入。時有五百許僧。染時疾。師以杖次第點之。¶
各隨點而起。閩王禮重創國歡禪苑以居之。¶
厥後頗多靈跡。唐乾寧中示滅。
******** 台州浮江和尚

台州浮江和¶
尚。雪峯和尚領眾到問云。即今有二百¶
人寄院過夏得也無。師將拄杖劃地一下云。¶
著不得即道。雪峯無語。¶

******** 潞州淥水和尚
潞州淥水和尚。問。如何是祖師西來意。¶
師曰。還見庭前花藥欄麼。僧無語。¶

******** 廣州文殊院圓明禪師
廣州文殊院圓明禪師福州人也。姓陳氏。本參¶
大溈得旨。後造雪峯請益法無異味。又甞遊¶
五臺山覩文殊化現。乃隨方建院以文殊為¶
額。開寶中前樞密使李崇矩巡護南方。因入¶
師院覩地藏菩薩像。問僧曰。地藏何以展手。¶
僧曰。手中珠被賊偷却也。李却問師。既是地¶
藏為什麼遭賊。師曰。今日捉下也。李乃謝之。¶
淳化元年示滅。壽一百三十有六。¶

******* 前趙州從諗禪師法嗣
:PROPERTIES:
:head: 前趙州從諗禪師法嗣
:END:
¶

******** 洪州武寧縣新興嚴陽尊者
洪州武寧縣新興嚴陽尊者。僧問。如何是佛。¶
師曰。土塊。曰如何是法。師曰。地動也。曰如¶
何是僧。師曰。喫粥喫飯。問。如何是新興¶
水。師曰。前面江。問。如何是應物現形。¶
師曰。與我拈床子過來。師常有一蛇一虎。隨
<pb:T_T51n2076_0287b>¶
從左右手中與食。¶

******** 楊州城東光孝院慧覺禪師
楊州城東光孝院慧覺禪師。僧問。覺花纔綻¶
遍滿娑婆。祖印西來合譚何事。師曰。情生智¶
隔。曰此是教意。師曰。汝披什麼衣服。問一棒¶
打破虛空時如何。師曰。困即歇去。師問宋齊¶
丘。還會道麼。宋曰。道也著不得。師曰。有著¶
不得無著不得。宋曰。總不恁麼。師曰。著不得¶
底。宋無對。師領眾出。見露柱師合掌曰。不審¶
世尊。一僧曰。和尚是露柱。師曰。啼得血流無¶
用處。不如緘口過殘春。問。遠遠投師師¶
意如何。曰官家嚴切不許安排。曰豈無方¶
便。師曰。且向火倉一宿。張居士問。爭奈老¶
何。師曰。年多少。張曰。八十也。師曰。可謂老¶
也。曰究竟如何。師曰。直至千歲也未住。有人¶
問。某甲平生愛殺牛。還有罪否。師曰。無罪。¶
曰為什麼無罪。師曰。殺一箇還一箇。¶

******** 隴州國清院奉禪師
隴州國清院奉禪師。問祖意教意同別。師¶
曰。雨滋三草秀。春風不裹頭。曰。畢竟是¶
一是二。師曰。祥雲競起巖洞不虧。問如何是¶
和尚家風。師曰。臺盤椅子火爐牕牖。問如¶
何是出家人。曰銅頭鐵額鳥嘴鹿身。曰。¶
如何是出家人本分事。師曰。早起不審夜間¶
珍重。問牛頭未見四祖時。為甚百鳥獻¶
銜花。師曰。如陝府人送錢財與鐵牛。曰見後¶
為甚不街花。師曰。木馬投明行八百。問¶
十二時中如何降伏其心。師曰。敲氷求火論¶
劫不逢。問十二分教是止啼之義。離却止啼¶
請師一句。師曰。孤峯頂上雙角女。問如何是¶
佛法大意。師曰。釋迦是牛頭獄卒。祖師是馬
<pb:T_T51n2076_0287c>¶
面阿傍。問如何是西來意。師曰。東壁打西¶
壁。問如何是撲不破底句。師曰。不隔毫釐時¶
人遠嚮。¶

******** 婺州木陳從朗禪師
婺州木陳從朗禪師。僧問。放鶴出籠和雪去¶
時如何。師曰。我道不一色因金剛倒。僧問。既¶
是金剛不壞身。為什麼却倒地。師敲禪床曰。¶
行住坐臥。師將歸寂。有頌曰。¶

#+BEGIN_VERSE
　三十年來住木陳
　時中無一假功成¶
　有人問我西來意
　展似眉毛作麼生
#+END_VERSE¶

******** 婺州新建禪師
婺州新建禪師不度小師。有僧問。和尚年老¶
何不畜一童子侍奉。師曰。有瞽聵者為吾討¶
來。僧辭。師問。什麼處去。曰。府下開元寺¶
去。師曰。我有一信附與了。寺主汝將得去否。¶
曰。便請。師曰。想汝也不奈何。¶

******** 杭州多福和尚
杭州多福和尚。僧問。如何是多福一叢竹。師¶
曰。一莖兩莖斜。曰學人不會。師曰。三莖四莖¶
曲。僧問。如何是納衣下事。師曰。大有人疑¶
在。曰為什麼如。師曰。月藏頭。¶

******** 益州西睦和尚
益州西睦和尚上堂。有一俗士舉手云。和尚¶
便是一頭驢。師曰。老僧被汝騎。彼無語去。後¶
三日再來自言。某甲三日前著賊。師拈拄杖¶
趁出。師有時驀喚侍者。侍者應諾。師曰。更深¶
夜靜共汝商量。¶

******* 前衢州子湖巖利蹤禪師法嗣
:PROPERTIES:
:head: 前衢州子湖巖利蹤禪師法嗣
:END:
¶

******** 台州勝光和尚
台州勝光和尚。問如何是和尚家風。師曰。福¶
州茘枝泉州刺桐。問如何是佛法兩字。師曰。¶
即便道。曰。請師道。師曰。穿耳胡僧笑點¶
頭。龍華照和尚來。師把住云。作麼生。照云。¶
莫錯。師乃放手。照云。久嚮勝光。師默然。照
<pb:T_T51n2076_0288a>¶
乃辭。師門送云。自此一別什麼處相見。照呵¶
呵而去。¶

******** 漳州浮石和尚
漳州浮石和尚上堂云。山僧開卜鋪。能斷人¶
貧富定人生死。時有僧出云。離却生死貧富。¶
不落五行請師直道。師云。金木水火土。¶

******** 紫桐和尚
紫桐和尚。問如何是紫桐境。師曰。阿爾¶
眼著沙得麼。曰大好紫桐境也不識。師曰。¶
老僧不諱此事。其僧出去。師下禪床擒住云。¶
今日好箇公案。老僧未得分文入手。曰賴遇¶
某甲是僧。師曰。禍不單行。¶

******** 日容和尚
日容和尚。奯(音豁)上座參。師拊掌三下云。猛¶
虎當軒誰是敵者。奯曰。俊鶻冲天阿誰捉得。¶
師曰。彼此難當。曰且休未斷者公案。師將¶
拄杖舞歸方丈。奯無語。師曰。死却者漢也¶
(雲山云。奯不別前話)。¶

******* 前鄂州茱萸和尚法嗣
:PROPERTIES:
:head: 前鄂州茱萸和尚法嗣
:END:
¶

******** 石梯和尚
石梯和尚。僧新到於師前立少頃便出。師曰。¶
有什麼辨白處。僧再立良久。師曰。辨得也辨¶
得也。曰。辨後作麼生。師曰。埋却得也。僧¶
曰。蒼天蒼天。師曰。適來却恁麼如今還不當。¶
僧。乃出去。¶

******* 天龍和尚法嗣
:PROPERTIES:
:head: 天龍和尚法嗣
:END:
¶

******** 婺州金華山俱胝和尚
婺州金華山俱胝和尚初住庵。有尼名實際。¶
到庵戴笠子執錫繞師三匝云。道得即拈下¶
笠子。三問。師皆無對。尼便去。師曰。日勢稍¶
晚且留一宿。尼曰。道得即宿。師又無對。尼去¶
後歎曰。我雖處丈夫之形。而無丈夫之氣。擬¶
棄庵往諸方參尋。其夜山神告曰。不須離此¶
山。將有大菩薩來為和尚說法也。果旬日天
<pb:T_T51n2076_0288b>¶
龍和尚到庵。師乃迎禮具陳前事。天龍竪一¶
指而示之。師當下大悟。自此凡有參學僧到。¶
師唯舉一指無別提唱。有一童子於外被人詰¶
曰。和尚說何法要。童子竪起指頭。歸而舉似¶
師。師以刀斷其指頭。童子叫喚走出。師召一¶
聲。童子回首。師却竪起指頭。童子豁然領解。¶
師將順世。謂眾曰。吾得天龍一指頭禪一生¶
用不盡。言訖示滅(長慶代眾云。美食不中飽人喫。玄沙云。我當時若見。抝折指¶
頭。玄覺云。且道。玄沙恁麼道意作麼生。雲居錫云。只如玄沙恁麼道。肯伊不肯伊。若肯何言抝折指頭。若不肯俱¶
胝過在什麼處。先曹山云。俱胝承當處鹵莾。只認得一機一境一種。是拍手拊掌是他西園奇怪。玄覺又云。且道俱¶
胝還悟也未。若悟為什麼道承當處鹵莾。若不悟又道用一指頭禪不盡。且道曹山意旨在什麼處)。¶

******* 前長沙景岑禪師法嗣
:PROPERTIES:
:head: 前長沙景岑禪師法嗣
:END:
¶

******** 明州雪竇山常通禪師
明州雪竇山常通禪師邢州人也。姓李氏。入¶
鵲山出家。年二十本州開元寺受戒。習經律¶
凡七載。乃曰。摩騰入漢譯著斯文。達磨來梁¶
復明何事。遂遠參長沙岑和尚。岑問曰。何處¶
人。曰。邢州人。岑曰。吾道不從彼來。曰¶
和尚還曾住此無。岑然之。乃容入室。後往洞¶
山石霜而法無異味。唐咸通末遊宣城。郡守¶
於謝仙山奏置禪苑。號瑞聖院請師居焉。僧¶
問。如何是密室。師曰。不通風。僧曰。如何是¶
密室中人。師曰。諸聖求覩不見。又曰。千佛不¶
能思。萬聖不能議。乾坤壞不壞。虛空包不包。¶
一切比無倫。三世唱不起。問如何是三世諸¶
佛出身處。師曰。伊不肯知有汝三世。良久又¶
曰。薦否。不然者且向著佛不得處。體取時中¶
常在。識盡功亡瞥然而起。即是傷他而況言¶
句乎。光啟中群盜起。師領徒至四明。大順¶
二年郡守請居雪竇欝然盛化。天祐二年乙
<pb:T_T51n2076_0288c>¶
丑七月示疾。集眾焚香付囑訖合掌而逝。壽¶
七十二。其年八月七日建石塔於院西南隅。¶

******* 前關南道常禪師法嗣
:PROPERTIES:
:head: 前關南道常禪師法嗣
:END:
¶

******** 襄州關南道吾和尚
襄州關南道吾和尚。始經村墅間聞巫者樂神¶
云識神無。師忽然首悟。後參常禪師印其所¶
解。復遊德山門下法味彌著。凡上堂示徒。戴¶
蓮花笠披襴執簡。擊鼓吹笛口稱魯三郎。有¶
時云。打動關南鼓。唱起德山歌。僧問。如何是¶
祖師西來意。師以簡揖云喏。師有時執木劍¶
橫在肩上作舞。僧問。手中劍什麼處得來。師¶
擲于地。僧却置師手中。師曰。什麼處得來。¶
僧無對。師曰。容汝三日內下取一語。其僧亦¶
無對。師自代拈劍肩上作舞云。恁麼始得。問¶
如何是和尚家風。師下禪床作女人拜云。謝¶
子遠來都無祇待。師問灌溪。作麼生。灌溪云。¶
無位。師云。莫同虛空麼。曰者屠兒。師曰。¶
有生可殺即不倦。漳州羅漢和尚。始於關南¶
常禪師拳下悟旨(語見師章)乃為歌曰。¶

#+BEGIN_VERSE
　咸通七載初參道
　到處逢言不識言¶
　心疑團若栲栳
　三春不樂止林泉¶
　忽遇法王氈上坐
　便陳疑懇向師前¶
　師從氈上那伽定
　袒膊當胸打一拳¶
　駭散疑團獦狚落
　舉頭看見日初圓¶
　從茲蹬蹬以碣碣
　直至如今常快活¶
　只聞肚飽膨脝
　更不東西去持鉢
#+END_VERSE¶

又述偈曰。¶

#+BEGIN_VERSE
　宇內為閑客
　人中作野僧¶
　任從他笑我
　隨處自騰騰
#+END_VERSE¶

******* 前高安大愚禪師法嗣
:PROPERTIES:
:head: 前高安大愚禪師法嗣
:END:

<pb:T_T51n2076_0289a>¶

******** 筠州末山尼了然灌溪閑和尚
筠州末山尼了然灌溪閑和尚。遊方時到山¶
先云。若相當即住。不然則推倒禪床。乃入堂¶
內。然遣侍者問。上座遊山來為佛法來。閑云。¶
為佛法來。然乃升座。閑上參。然問。上座今日¶
離何處。閑曰。離路口。然云。何不蓋却。閑無¶
對(禾山代云。爭得到者)始禮拜問。如何是末山。然云。不¶
露頂。閑云。如何是末山主。然曰。非男女相。¶
閑乃喝云。何不變去。然云。不是神不是鬼變¶
箇甚麼。閑於是伏膺作園頭三載。僧到參。¶
然云。太繿縷生。僧云。雖然如此且是師子兒。¶
然云。既是師子兒為什麼被文殊騎。僧無¶
對。僧問。如何是古佛心。然云。世界傾壞。增¶
曰。世界為什麼傾壞。然云。寧無我身。¶
景德傳燈錄卷第十一¶

