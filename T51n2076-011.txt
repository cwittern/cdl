#-*- mode: org; -*-
#+DATE: 2011-04-26 17:35:16
#+PROPERTY: baseedition DCS
#+PROPERTY: id T51n2076
#+PROPERTY: title 景德傳燈錄
#+PROPERTY: JUAN 11
#+PROPERTY: LASTPB  <pb:DCS_T51n2076_0167a>
<pb:DCS_T51n2076_0167a>¶
景徳傳燈録卷第十一。¶
懷讓禪師第四世上八十九人。¶
潭州潙山靈祐禪師法嗣四十二人一十人見録。¶
袁州仰山慧寂禪師。鄧州香嚴寺智閑禪師。¶
襄州延慶法端禪師。杭州徑山洪諲禪師。¶
福州靈雲志勤禪師。益州應天和尚。¶
福州九峯慈慧禪師。京兆米和尚。¶
晉州霍山和尚。襄州王敬初常待。¶
(長延圓鑒禪師。)志和禪師。洪州西山道方禪師。潙山如眞禪師。¶
并州元順禪師。興元府崇皓禪師。鄂州全諗禪師。嵩山神劍禪師。¶
許州弘進禪師。餘杭文立禪師。越州光相禪師。蘇州文約禪師。¶
上元智滿禪師。金州法朗禪師。鄂州黄鶴山超達大師。白鹿從約禪師。¶
西堂復禪師。温州靈空禪師。大潙簡禪師。荊南智朗禪師。潙山普潤¶
禪師。潙山法身禪師。黒山和尚。除州定山神英禪師。霜山和尚。南源¶
和尚。潙山沖逸禪師。潙山彦禪師。蘄州三角山法遇禪師。鄧州志詮禪¶
<pb:DCS_T51n2076_0168a>¶
師。荊州弘珪禪師。巖背道曠禪師。(已上三十三人無機縁語句不録。)¶
福州長慶院大安禪師法嗣一十人(八人見録)。¶
益州大隨法眞禪師。韶州靈樹如敏禪師。¶
福州壽山師解禪師。饒州嶢山和尚。¶
泉州莆田崇福慧日大師。臺州浮江和尚。¶
潞州淥水和尚。廣州文殊院圓禪師。¶
温州靈陽禪師。洪州紙衣和尚。已上二人無機縁語句不録。)¶
杭州徑山鑑宗大師法嗣。明州天童山咸啓禪師。¶
散山行眞禪師。杭州大慈山行滿禪師。已上二人無機縁語句不録。¶
趙州東院從諗禪師法嗣一十四人(七人見録。)¶
洪州新興嚴陽尊者。楊州光孝院慧覺禪師。¶
隴州國清院奉禪師。婺州木陳從朗禪師。¶
婺州新建禪師。杭州多福和尚。¶
益州西睦和尚。潭州麻谷和尚。觀音院定鄂禪師。¶
宣州茗萍山和尚。太原免道者。大原孚上坐。幽州燕王。鎭州¶
趙王。(已上七人無機縁語句不録。¶
衢州子湖巖利蹤禪師法嗣四人見録。¶
臺州勝光和尚。漳州浮石和尚。¶
<pb:DCS_T51n2076_0169a>¶
紫桐和尚。日容和尚。¶
吉州孝義寺性空禪師法嗣。卯州壽興院守閑禪師。(一人無機縁語句不録。)¶
鄂州茱萸和尚法嗣(一人見録。)石梯和尚¶
天龍和尚法嗣二人(一人見録。)¶
婺州金華山倶胝和尚。新羅國彦忠禪師。(一人無機縁語句不録。)¶
長沙景岑禪師法嗣二人(一人見録。)¶
明州雪竇山常通禪師。婺州金華山巖靈禪師。(一人無機縁語句不録。)¶
襄州關南道常禪師法嗣(二人見録。)¶
關南道吾和尚。漳州羅漢和尚。¶
白馬曇照禪師法嗣。晉州霍山無名禪師。(一人無機縁語句不録。)¶
新羅大證禪師法嗣。文聖大王。憲安大王。(已上二人無機縁語句不録。)¶
小馬神照禪師法嗣。縉雲郡連雲院有縁禪師。(一人無機縁語句不録。)¶
高安大愚和尚法嗣一人見録。¶
筠州末山尼了然。¶
新羅洪直禪師法嗣。興徳大王。宣康太子。(二人無機縁語句不録。)¶
許州無迹和尚法嗣。道遂禪師。(一人無機縁語句不録。)¶
前潙山靈祐禪師法嗣。(懷讓禪師第四世。)¶
袁州仰山慧寂禪師
袁州仰山慧寂禪師。韶州懷化人也。姓葉氏。¶
<pb:DCS_T51n2076_0170a>¶
年十五欲出家、父母不許。後二載、師斷手二¶
指。跪致父母前、誓求正法。以答劬勞。逐依南¶
華寺通禪師落髮。未登具即遊方。初謁耽源、¶
已悟玄旨。後參潙山、遂升堂奧。祐問曰、汝是¶
有主沙彌無主沙彌。師曰、有主。曰、在什麼處。¶
師從西過東立。祐知是異人、便垂開示。寂問、¶
如何是眞佛住處。祐曰、以思無思之妙。返思¶
靈焔之無窮。思盡還源、性相常住。事理不二、¶
眞佛如如。師於言下頓悟。自此執侍。尋往江¶
陵受戒。住夏探律藏。後參巖頭。巖頭擧起拂¶
子。師展坐具。巖拈拂子置背後。師將坐具搭¶
肩上而出。巖云、我不肯汝放、只肯汝收。又問¶
石室。佛之與道相去幾何。石室云、道如展手、¶
佛以握拳。乃辭石室。而室門送、召云。子莫一¶
向去、已後卻來我邊。(雲居錫云、要會麼。如今歸堂去、明日卻上來。)¶
韋宙就潙山請一伽陀。潙山曰、覿面相呈猶¶
是鈍漢。豈況形於紙筆。乃就師請。師於紙上¶
畫一圓相。注云、思而知之落第二頭。不思而¶
<pb:DCS_T51n2076_0171a>¶
知落第三首。一日隨潙山開田。師問曰、這頭¶
得恁麼低。那頭得恁麼高。祐曰、水能平物、但¶
以水平。師曰、水也無憑。和尚但高處高平、低¶
處低平。祐然之。有施主送絹。寂問、和尚受施¶
主如是供養將何報答。祐敲禪牀示之。師曰、¶
和尚何得將衆人物作自己用。祐忽問師、什¶
麼處去來。師曰、田中來。祐曰、田中多少人。師¶
插鍬而立。祐曰、今日南山大有人刈茅在。師¶
擧鍬而去。(玄沙云、我若見即蹋倒鍬子。僧問鏡清、仰山插鍬意旨如何。清云、狗¶
銜赦書、諸侯避道。又問、只如玄沙蹋鍬其意如何。清云、勿奈船何、打破戽斗。又問、¶
南山刈¶
茅意旨如何。清云、李靖三兄久經行陣。雲居錫云。且道、鏡清下此一判著不著。又僧問禾¶
山云。仰山插鍬意旨如何。禾山云、汝問我。僧云、玄沙蹋鍬意旨如何。禾山云、我問汝。)¶
師¶
在潙山牧牛時。第一座曰。百億毛頭百億師¶
子現。師不答、歸侍立。第一座上問訊。師擧前¶
語問云。適來道百億毛頭百億師子現、豈不¶
是上座。曰、是。師曰、正當現時、毛前現、毛後現。¶
<pb:DCS_T51n2076_0171b>¶
上座曰、現時不説前後。師乃出。祐曰、師子腰¶
折也。潙山上座擧起拂子曰。若人作得道理、¶
<pb:DCS_T51n2076_0172a>¶
即與之。師曰、某甲作得道理、還得否。上座曰、¶
但作得道理便得。寂乃掣拂子將去。(雲居錫云、什麼¶
處是仰山道理。)一日雨下。上座曰、好雨寂闍梨。師曰、¶
好在什麼處。上座無語。師曰、某甲卻道得。上¶
座曰、好在什麼處。師指雨。潙山與師遊行次。¶
烏銜一紅柿落前。祐將與師。師接得以水洗¶
了卻與祐。祐曰、子什麼處得來。師曰、此是和¶
尚道徳所感。祐曰、汝也不得空然。即分半與¶
師。(玄沙云、大小潙山被仰山一坐。至今起不得。)師浣納次。耽源曰、¶
正恁麼時作麼生。師曰、正恁麼時向什麼處¶
見。師盤桓潙山前後十五載。凡有語句、學衆¶
無不弭伏。曁受潙山密印。領衆住王莽山、¶
化縁未契。遷止仰山、學徒臻萃。師上堂示衆¶
云。汝等諸人各自迴光返顧。莫記吾言。汝無¶
始劫來背明投暗。妄想根深、卒難頓抜。所以¶
假設方便、奪汝麁識。如將黄葉止啼、有什麼¶
是處。亦如人將百種貨物與金寳作一鋪貨賣。¶
祇擬輕重來機。所以道、石頭是眞金鋪。我這裏¶
<pb:DCS_T51n2076_0173a>¶
是雜貨鋪。有人來覓鼠糞。我亦拈與他。來覓¶
眞金、我亦拈與他。時有僧問、鼠糞即不要、請¶
和尚眞金。師云、齧鏃擬開口、驢年亦不會。僧¶
無對。師云、索喚則有交易。不索喚則無。我若¶
説禪宗。身邊要一人相伴亦無。豈況有五百¶
七百衆耶。我若東説西説、則爭頭向前采拾。¶
如將空拳誑小兒、都無實處。我今分明向汝¶
説聖邊事。且莫將心湊泊。但向自己性海如¶
實而修。不要三明六通。何以故、此是聖末邊¶
事。如今且要識心達本。但得其本、不愁其末。¶
他時後日自具去在。若未得本、縱饒將情學¶
他亦不得。汝豈不見。潙山和尚云。凡聖情盡¶
體露眞常。事理不二即如如佛。問、如何是祖¶
師意。師以手於空作圓相、相中書佛字。僧無¶
語。師謂第一坐曰。不思善、不思惡。正恁麼時¶
作麼生。對曰、正恁麼時。是某甲放身命處。師¶
曰、何不問老僧。對曰、正恁麼時不見有和尚。¶
師曰、扶吾教不起。師因歸潙山省覲、祐問。子¶
<pb:DCS_T51n2076_0174a>¶
既稱善知識。爭辨得諸方來者。知有不知有、¶
有師承無師承。是義學是玄學。子試説看。師¶
曰、慧寂有驗處。但見諸方僧來。便竪起拂子¶
問伊。諸方還説這箇不説。又云這箇且置。諸¶
方老宿意作麼生。祐歎曰、此是從上宗門中¶
牙爪。祐問、大地衆生業識茫茫無本可據。子¶
作麼生知他有之與無。師曰、慧寂有驗處。時¶
有一僧從面前過。師召云、闍梨。其僧迴頭。師¶
曰、和尚這箇便是業識茫茫無本可據。祐曰、¶
此是師子一滴乳。迸散六斛驢乳。鄭愚相公¶
問。不斷煩惱而入涅槃時如何。師竪起拂子。¶
公曰、入之一字不要亦得。師曰、入之一字不¶
爲相公。(法燈別云、相公不用煩惱。)師問僧、什麼處來。曰、幽¶
州。師曰、我恰要箇幽州信、米作麼價。曰、某甲¶
來時無端。從市中過蹋折他橋梁。師便休。師¶
見僧來、竪起拂子。其僧便喝。師曰、喝即不無。¶
且道、老僧過在什麼處。僧曰、和尚不合將境¶
示人。師乃打之。師問香嚴。師弟近日見處如¶
<pb:DCS_T51n2076_0175a>¶
何。嚴曰、某甲卒説不得。乃有偈曰。¶
去年貧未是貧。今年貧始是貧。去年無卓錐¶
之地。今年錐也無。師曰、汝只得如來禪。未¶
得祖師禪。(玄覺云、且道。如來禪與祖師禪分不分。長慶稜云、一時坐卻。)潙山¶
封一面鏡寄師。師上堂提起云。且道、是潙山¶
鏡仰山鏡。有人道得、即不撲破。衆無對。師乃¶
撲破。師問雙峯。師弟近日見處如何。對曰、據¶
某甲見處。實無一法可當情。師曰、汝解猶在¶
境。雙峯曰、某甲只如此、師兄如何。師曰、汝¶
豈無能知無一法可當情者。潙山聞云、寂子¶
一句疑殺天下人。(玄覺云、金剛經道。實無一法然燈佛與我受記。他道¶
實無一法可當情。爲什麼道解猶在境。且道、利害在什麼處。)僧問、法身還¶
解説法也無。師曰、我説不得。別有一人説得。¶
曰、説得底人在什麼處。師推出枕子。潙山聞、¶
寂子用劍刄上事。師閉目坐次、有僧濳來身¶
邊立。師開目於地上作一圓相。相中書水字¶
顧視其僧。僧無語。師携一杖子。僧問、什麼處¶
得。師便拈向背後。僧無語。師問一僧、汝會什¶
<pb:DCS_T51n2076_0176a>¶
麼。僧曰、會ト。師提起拂子曰。這箇六十四卦¶
中阿那卦收。僧無對。師自代云、適來是雷天¶
大壯。如今變爲地火明夷。師問僧、名什麼。曰、¶
靈通。師曰、便請入燈篭。曰、早箇入了也。(法眼別云、¶
喚什麼作燈篭。)僧問、古人道見色便見心。禪牀是色。¶
請和尚離色指學人心。師云、那箇是禪牀、¶
指出來。僧無語。(玄覺云、忽然被伊卻指禪床。作麼生對伊好。有僧云、卻請¶
和尚道。玄覺代拊掌三下。)僧問、如何是毘盧師。師乃叱之。¶
又問、如何是和尚師。師曰、莫無禮。師共一僧¶
語、傍有僧曰。語底是文殊、默底是維摩。師曰、¶
不語不默底莫是汝否。僧默之。師曰、何不現¶
神通。僧曰、不辭現神通。只恐和尚收入教。師¶
曰、鑒汝來處。未有教外底眼。問、天堂地獄相¶
去幾何。師將拄杖畫地一畫。師住觀音時、出¶
牓云。看經次不得問事。後有僧來問訊。見師¶
看經、傍立而待。師卷卻經問、會麼。僧曰、某甲¶
不看經、爭得會。師曰、汝已後會去在。(其僧到巖頭。巖¶
頭問、什麼處來。僧云、江西觀音來。巖頭云、和尚有何言句。其僧擧前語。巖頭云、這箇¶
<pb:DCS_T51n2076_0176b>¶
老師。¶
<pb:DCS_T51n2076_0177a>¶
我將謂被故紙埋卻。元來猶在。)僧問、禪宗頓悟。畢竟入門的¶
意如何。師曰、此意極難。若是祖宗門下上根¶
上智。一聞千悟、得大總持。此根人難得。其有¶
根微智劣。所以古徳道。若不安禪靜慮。到這¶
裏總須茫然。僧曰、除此格外、還別有方便令¶
學人得入也無。師曰、別有別無令汝心不安。¶
汝是什麼處人。曰、幽州人。師曰、汝還思彼處¶
否。曰、常思。師曰、彼處樓臺林苑人馬駢闐。汝¶
返思底還有許多般也無。僧曰、某甲到這裏¶
一切不見有。師曰、汝解猶在境。信位即是、人¶
位即不是。據汝所解、只得一玄。得坐披衣、向¶
後自看。其僧禮謝而去。師始自仰山、後遷觀¶
音。接機利物、爲禪宗標準。遷化前數年有偈曰。¶
年滿七十七。老去是今日。任性自浮沈。¶
兩手抱屈膝。¶
於韶州東平山示滅。年七十七、抱膝而逝。敕¶
謚智通大師妙光之塔。後遷塔于仰山。¶
鄧州香嚴智閑禪師
鄧州香嚴智閑禪師、青州人也。厭俗辭親、觀¶
<pb:DCS_T51n2076_0178a>¶
方慕道。依潙山禪會。祐和尚知其法器。欲激¶
發智光。一日謂之曰。吾不問汝平生學解。及¶
經卷册子上記得者。汝未出胞胎、未辨東西¶
時。本分事試道一句來。吾要記汝。師懵然無¶
對。沈吟久之、進數語、陳其所解。祐皆不許。師¶
曰、卻請和尚爲説。祐曰、吾説得是吾之見解。¶
於汝眼目何有益乎。師遂歸堂。徧檢所集諸¶
方語句。無一言可將酬對。乃自歎曰、畫餠不¶
可充飢。於是盡焚之曰。此生不學佛法也。且¶
作箇長行粥飯僧、免役心神。遂泣辭潙山而¶
去。抵南陽、覩忠國師遺迹。遂憩止焉。一日因¶
山中芟除草木。以瓦礫撃竹作聲。俄失笑間、¶
廓然省悟。遽歸沐浴焚香遥禮潙山。贊云、和¶
尚大悲恩逾父母。當時若爲我説卻。何有今¶
日事也。仍述一偈云。¶
一撃忘所知。更不假修治。處處無蹤迹。¶
聲色外威儀。諸方達道者。咸言上上機。¶
師上堂云。道由悟達、不在言語。況見密密堂¶
<pb:DCS_T51n2076_0179a>¶
堂、曾無間隔。不勞心意暫借迴光。日用全功、¶
迷徒自背。問、如何是香嚴境。師曰、華木不滋。¶
問、如何是僊陀婆。師敲禪牀曰、過這裏來。問、¶
如何是見在學。師以扇子旋轉示曰、見麼。僧¶
無語。問、如何是正命食。師以手撮而示之。問、¶
如何是無表戒。師曰、待闍梨作俗即説。問、如¶
何是聲色外相見一句。師曰、如某甲未住香¶
嚴時。道在什麼處。僧曰、恁麼時亦不敢道有¶
所在。師曰、如幻人心心所法。僧問、不慕諸聖¶
不重己靈時如何。師曰、萬機休罷、千聖不携。¶
此時踈山在衆作嘔聲曰。是何言與。師問、阿¶
誰。衆曰、師叔。師曰、不諾老僧那。踈山出曰、是。¶
師曰、汝莫道得麼。曰、道得。師曰、汝試道看。曰、¶
若教某甲道。須還師資禮始得。師乃下座禮¶
拜。躡前語問之。踈山曰、何不道肯重不得全。¶
師曰、饒汝恁麼。也須三十年倒屙。設住山無¶
柴燒、近水無水喫。分明記取。後住踈山、果如¶
師記。至二十七年病愈。自云、香嚴師兄記我¶
<pb:DCS_T51n2076_0180a>¶
三十年倒屙。今少三年在。毎至食畢以手抉¶
而吐之。以應前記。(踈山後問道怤長老。肯重不得全、汝作麼生會。怤云、¶
全歸肯重。踈山云、不得全又作麼生。怤云箇中無肯路。踈山云、始愜病僧意。)問、如¶
何是聲前句。師曰、大徳未問時即答。僧曰、即¶
時如何。師曰、即時問也。問、如何是直截根源¶
佛所印。師抛下拄杖散手而去。問如何是佛¶
法大意。師曰、今年霜降早、蕎麥總不收。問、如¶
何是西來意。師以手入懷出拳展開與之。僧¶
乃跪膝以兩手作受勢。師曰、是什麼。僧無對。¶
問、如何是道。師曰、枯木龍吟。僧曰、學人不會。¶
師曰、髑髏裏眼睛。(玄沙別云、龍藏枯木)。問、離四句絶百¶
非。請和尚道。師曰、獵師前不得説本師戒。一¶
日謂衆曰。如人在千尺懸崖。口銜樹枝、脚無¶
所蹋、手無所攀。忽有人問如何是西來意。若¶
開口答即喪身失命。若不答又違他所問。當¶
恁麼時且作麼生。時有招上座出曰。上樹時¶
即不問。未上樹時如何。師笑而已。師問僧、什¶
麼處來。僧曰、潙山來。師曰、和尚近日有何言¶
<pb:DCS_T51n2076_0181a>¶
句。僧曰、人問如何是西來意。和尚竪起拂子。¶
師聞擧乃曰。彼中兄弟作麼會和尚意旨。僧¶
曰、彼中商量道。即色明心附物顯理。師曰、會¶
即便會、不會著什麼死急。僧卻問、師意如何。¶
師還擧拂子。(玄沙云、只這香嚴脚跟猶未點地。雲居錫云。什麼是香嚴脚跟¶
未點地處。)師凡示學徒、語多簡直。有偈頌二百餘¶
篇。隨縁對機、不拘聲律。諸方盛行。後謚襲燈¶
大師。襄州延慶山法端大師
襄州延慶山法端大師。有人問、蚯蚓¶
斬爲兩段、兩頭倶動。佛性在阿那頭。師展兩¶
手。(洞山別云、問底在阿那頭。)師滅後、敕謚紹眞大師。塔曰¶
明金。杭州徑山洪諲禪師
杭州徑山洪諲禪師。呉興人也。姓呉¶
氏。年十九、禮開元寺無上大師落髮。(無上大師嗣鹽¶
官。後住徑山爲第二世也。)二十二往嵩嶽受滿足律儀。歸¶
禮本師。師問曰、汝於時中將何報四恩耶。諲¶
不能對、三日忘食。乃辭行脚。往謁雲巖機縁¶
未契。後造潙山、蒙滯頓除。遭唐會昌沙汰、衆¶
皆悲惋。諲曰、大丈夫鍾此厄會、豈非命也。何¶
乃效兒女子乎。大中初、復沙門相。還故郷西¶
<pb:DCS_T51n2076_0182a>¶
峯院。咸通六年上徑山。明年本師遷神。衆請¶
繼躅、爲徑山第三世。於法即潙山之嗣。僧問、¶
掩息如灰時如何。師曰、猶是時人功幹。僧曰、¶
幹後如何。師曰、耕人田不種。僧曰、畢竟如何。¶
師曰、禾熟不臨場。僧問、龍門不假風雷勢。便¶
透得者如何。師曰、猶是一品二品。僧曰、此既¶
是階級、向上事如何。師曰、吾不知有汝龍門。¶
僧問、如霜如雪時如何。師曰、猶是汚染。曰、不¶
汚染時如何。師曰、不同色。許州全明上座先¶
問石霜。一毫穿衆穴時如何。石霜云、直須萬¶
年後。云、萬年後如何。石霜云、登科任汝登科。¶
抜萃任汝抜萃。後問師云。一毫穿衆穴時如¶
何。師曰、光靴任汝光靴。結果任汝結果。僧問、¶
如何是長。師曰、千聖不能量。曰、如何是短。師¶
曰、蟭螟眼裏著不滿。其僧不肯、便去擧似石¶
霜。石霜云、只爲太近實頭。僧問、如何是長。石¶
霜云、不屈曲。曰、如何是短。石霜云、雙陸盤中¶
不喝彩。佛日長老訪師。師問曰、伏承長老獨¶
<pb:DCS_T51n2076_0183a>¶
化一方。何以荐遊峯頂。佛日曰、朗月當空挂¶
氷霜不自寒。師曰、莫便是長老家風否。佛日¶
曰、峭峙萬重關。於中含寳月。師曰、此猶是文¶
言。作麼生是長老家風。曰、今日頼遇佛日。佛¶
日卻問云。隱密全眞時人知有道不得。大省¶
無辜時人知有道得。於此二途猶是時人升¶
降處。未審長老親道自道如何道。師曰、我家¶
道處無箇道。佛日曰、如來路上無私曲。便請¶
玄音和一場。師曰、任汝二輪更互照。碧潭雲¶
外不相關。佛日曰、爲報白頭無限衆。此迴季¶
少莫歸郷。師曰、老少同輪無向背。我家玄路¶
勿參差。佛日曰、一言定天下、四句爲誰留。師¶
曰、汝言有三四。我道其中一也無。師因有偈¶
曰。東西不相顧南北與誰留。汝即言三四¶
我即一也無。光化四年九月二十八日。白¶
衆而化。福州靈雲志勤禪師
福州靈雲志勤禪師。本州長谿人¶
也。初在潙山、因桃華悟道。有偈曰。三十年¶
來尋劍客。幾逢落葉幾抽枝。自從一見桃華¶
<pb:DCS_T51n2076_0184a>¶
後。直至如今更不疑。祐師覽偈、詰其所悟、¶
與之符契。祐曰、從縁悟達。永無退失、善自護¶
持。(有僧擧似玄沙。玄沙云、諦當甚諦當。敢保老兄猶未徹。衆疑此語。玄沙問地藏。¶
■恁¶
麼道、汝作麼生會。地藏云、不是桂琛。即走殺天下人。)乃返閩川、玄徒臻¶
集。上堂謂衆曰。諸仁者、所有長短盡至不常。¶
且觀四時草木葉落花開。何況塵劫來天人¶
七趣。地水火風成壞輪轉。因果將盡。三惡道¶
苦、毛髮不添減。唯根帶神識常存。上根者遇¶
善友申明。當處解脱、便是道場。中下癡愚、不¶
能覺照。沈迷三界、流轉生死。釋尊爲伊天上¶
人間。設教證明顯發智道。汝等還會麼。時有¶
僧問。如何得出離生老病死。師曰、青山元不¶
動、浮雲飛去來。僧問、君王出陣時如何。師曰、¶
春明門外不問長安。僧曰、如何得覲天子。師¶
曰、盲鶴下清池、魚從脚底過。僧問、如何是佛¶
法大意。師曰、驢事未去、馬事到來。僧曰、未輸¶
玄旨、再請垂示。師曰、彩氣夜常動、精靈日少¶
<pb:DCS_T51n2076_0184b>¶
逢。雪峯有偈。送雙峯出嶺。末句云、雷罷不停¶
<pb:DCS_T51n2076_0185a>¶
聲。師更之云、雷震不聞聲。雪峯聞之乃曰。靈¶
雲山頭古月現。雪峯問云。古人道前三三後¶
三三。意旨如何。師云、水中魚山上鳥。峯云、意¶
旨作麼生。師云、高可射兮深可釣。問、諸方悉¶
皆雜食。未審和尚如何。師云、獨有閩中異、雄¶
雄鎭海涯。問、久戰沙場、爲什麼功名不就。師¶
曰、君王有道三邊靜。何勞萬里築長城。又云、¶
罷息干戈束手歸朝時如何。師云、慈雲普潤¶
無邊刹。枯樹無華爭奈何。長生問、混沌未分¶
時、含生何來。師曰、如露柱懷兒。曰、分後如何。¶
師曰、如片雲點太清。曰、未審太清還受點也¶
無。師曰、恁麼即含生不來也。曰、直得純清絶¶
點時如何。師曰、猶是眞常流注。曰、如何是眞¶
常流注。師曰、如鏡長明。曰、向上更有事否。師¶
曰、有。曰、如何是向上事。師曰、打破鏡來相見。¶
問、如何是西來意。師曰、井底種林檎。曰、學人¶
不會。師曰、今年桃李貴、一顆直千金。問、摩尼¶
珠不隨衆色。未審作什麼色。師曰、白色。僧曰、¶
<pb:DCS_T51n2076_0186a>¶
恁麼即隨衆色也。師曰、趙璧本無瑕、相如誑¶
秦主。問、君王出陣時如何。師曰、呂才葬龍耳。¶
曰、其事如何。師曰、坐見白衣天。僧曰、王今何¶
在。師曰、莫觸龍顏。益州應天和尚
益州應天和尚。僧問、人¶
人有佛性。如何是和尚佛性。師曰、汝喚什麼¶
作佛性。僧曰、恁麼即和尚無佛性也。師乃叫、¶
快活快活。福州九峯慈慧禪師
福州九峯慈慧禪師。初在潙山、¶
遇祐禪師上堂云。汝等諸人只得大體、不得¶
大用。師抽身出去。潙山召之、師更不迴顧。潙¶
山云、此子堪爲法器。師一日辭潙山入嶺云。¶
某甲辭違和尚。千里之外不離左右。潙山動¶
容曰。善爲。京兆米和尚
京兆米和尚、(亦謂米七師。)初參學歸¶
受業寺有老宿問。月中斷井索、時人喚作蛇。¶
未審七師見佛喚作什麼。師曰、若有佛見、即¶
同衆生。(法眼別云、此是什麼時節問。法燈別云、喚底不是。)老宿曰、千¶
年桃核。師令僧去問仰山云。今時人還假悟¶
也無。仰山云、悟即不無。爭奈落在第二頭。師¶
深肯之。又令僧去問洞山云。那箇究竟作麼¶
<pb:DCS_T51n2076_0187a>¶
生。洞山云、卻須問他始得。師亦肯之。僧問、如¶
何是納衣下事。師云、醜陋任君嫌、不挂雲霞¶
色。晉州霍山和尚
晉州霍山和尚。仰山一僧到。自稱集雲¶
峯下四藤條天下大禪佛參。師乃喚維那打¶
鍾著。大禪佛驟歩而去。師聞五臺祕魔巖和¶
尚。凡有僧到禮拜以木叉叉著。師一日遂便往¶
訪之。纔見不禮拜、便入祕魔懷裏。祕魔拊師¶
背三下。師起拍手云。師兄、我一千里(地賺我)來。便¶
迴。襄州王敬初常侍
襄州王敬初常侍。視事次、米和尚至。王¶
公乃擧筆。米曰、還判得虚空否。公擲筆入廰、¶
更不復出。米致疑。至明日、憑鼓山供養主入¶
探其意。米亦隨至、濳在屏蔽間偵伺。供養主¶
纔坐、問云。昨日米和尚有什麼言句。便不得¶
見。王公曰、師子齩人、韓獹遂塊。米師竊聞此¶
語、即省前謬。遽出朗笑曰、我會也、我會也。甞¶
問一僧。一切衆生還有佛性也無。僧云、盡有。¶
公指壁畫狗子云。這箇還有也無。僧無對。公¶
自代云、看齩著。¶
<pb:DCS_T51n2076_0188a>¶
前福州長慶大安禪師。(亦稱大潙和尚)法嗣。¶
益州大随法眞禪師
益州大随法眞禪師。僧問、劫火洞然大千倶¶
壞。未審此箇還壞也無。師云、壞。僧云、恁麼即¶
隨他去也。師云、隨他去也。問、如何是大人相。¶
師云、肚上不帖牓。師問僧、什麼處去。僧云、西¶
山住庵去。師云、我向東山頭喚汝。汝便來得¶
麼。僧云、即不然。師云、汝住庵未得。問、生死到¶
來時如何。師云、遇茶喫茶、遇飯喫飯。僧云、誰¶
受供養。師云、合取鉢盂。師庵側有一龜。僧問、¶
一切衆生皮裹骨。這箇衆生什麼骨裹皮。師¶
拈鞋履覆龜背上著。僧無語。問、如何是諸佛法¶
要。師擧拂子云、會麼。云、不會。師云、麈尾拂¶
子。問、如何是學人自己。師云、是我自己。僧云、¶
爲什麼卻是和尚自己。師云、是汝自己。問、如¶
何是無縫塔。師云、高五尺。僧云、學人不會。師¶
云、鶻崙塼。問、和尚百年後法付何人。師云、露¶
柱火爐。僧云、還受也無。師云、火爐露柱。有行¶
者領衆到。師問、參得底人喚東作什麼。對曰、¶
<pb:DCS_T51n2076_0189a>¶
不可喚作東。師咄曰、臭驢漢。不喚作東喚作¶
什麼。行者無語。衆遂散。問、如何是和尚家風。¶
師云、赤土畫簸箕。僧云、如何是赤土畫簸箕。¶
師云、簸箕有脣、米不跳出。師問一僧、講什麼¶
教法。僧云、百法論。師拈杖子云、從何而起。對¶
云、從縁而起。師云、苦哉苦哉。師問僧、什麼處¶
去。云、禮普賢去。師擧拂子云。文殊普賢總在¶
這裏。僧作圓相抛向背後、乃展兩手。師云、侍¶
者取一帖茶與這僧。一日衆僧參次。師口作患風¶
勢云。還有人醫得吾口麼。時衆僧競送藥以¶
至。俗士聞之、亦多送藥。師竝不受。七日後、師¶
自掴口令正。乃云、如許多時鼓這兩片皮。至¶
今無人醫得吾口。蜀主欽尚、遣使屡徴。師皆¶
辭以老病。署神照大師。韶州靈樹如敏禪師
韶州靈樹如敏禪¶
師。閩川人也。廣主劉氏奕世欽重。署知聖大¶
師。有僧問、佛法至理如何。師展手而已。問、如¶
何是和尚家風。師云、千年田八百主。僧云、如¶
何是千年田八百主。師云、廊當屋舍勿人修。¶
<pb:DCS_T51n2076_0190a>¶
問、如何是西來意。師云、童子莫傜兒。僧云、乞¶
師指示。師云、汝從虔州來。問、是什麼得恁麼難¶
會。師云、火官頭上風車子。有尼送瓷鉢與師。¶
師托起問云。這箇出在什麼處。尼云、出在定¶
州。(法燈別云、不遠此間。)師乃撲破。尼無對。(保福代云、欺敵者亡。)人¶
問、和尚年多少。師云、今日生來日死。又問、和¶
尚生縁什麼處。師云、日出東月落西。師四十¶
餘年化被嶺表。頗有異迹。廣主將興兵、躬入¶
院請師決藏否。師已先知怡然坐化。主怒知¶
事云。和尚何時得疾。對曰、師不曾有疾。適封¶
一函子令俟主來呈之。主開函得一帖子。書¶
云、人天眼目堂中上座。主悟師旨、遂寢兵。乃¶
召第一座開堂説法。(即雲門偃和尚法嗣雪峯是也。)師全身¶
不散。其葬具龕塔竝廣主具辨。今號靈樹禪師¶
眞身塔焉。福州壽山師解禪師
福州壽山師解禪師。行脚時、¶
造洞山法席。洞山問云、闍梨生縁何處。師云、¶
和尚若實問某甲。即是閩中人。洞山云、汝父¶
名什麼。師云、今日蒙和尚致此一問。直得忘¶
<pb:DCS_T51n2076_0191a>¶
前失後。師住壽山。上堂云、諸上座幸有眞實¶
言語相勸。諸兄弟合各自體悉。凡聖情盡、體¶
露眞如。但一時卸卻從前虚妄攀縁塵垢。心¶
如虚空相似。他時後日合識得些子好惡。閩¶
帥問曰、壽山年多少。師云、與虚空齊年。曰、虚¶
空年多少。師云、與壽山齊年。饒州嶢山和尚
饒州嶢山和¶
尚。有僧問、如何是西來意。師曰、仲冬嚴寒。問、¶
如何是和尚深深處。師曰、待汝舌頭落地、即¶
向汝道。問、如何是丈六金身。師曰、判官斷案¶
相公參。長慶問、從上宗乘此間如何言論。師¶
曰、有願不負先聖。長慶云、不負先聖作麼生。¶
師曰、不露。長慶云、恁麼即請師領話。師曰、什¶
麼處去來。長慶云、只守什麼處去來。¶
泉州莆田縣國歡崇福院慧日大師
泉州莆田縣國歡崇福院慧日大師。福州侯¶
官縣人也。姓黄氏。生而有異。及長名文矩。爲¶
縣獄卒往往棄役。往神光靈觀和尚。及西院¶
大安禪師所。吏不能禁。後謁萬歳塔譚空禪¶
師落髮。不披袈裟不受具戒。唯以雜綵爲挂¶
<pb:DCS_T51n2076_0192a>¶
子。復至觀和尚所。觀曰、我非汝師。汝去禮西¶
院去。師携一小青竹杖入西院法堂。安遥見¶
而笑曰、入涅槃堂去。師應諾、輪竹杖而入。時¶
有五百許僧染時疾。師以杖次第點之、各隨¶
點而起。閩王禮重、創國歡禪院以居之。厥後¶
頗多靈跡。唐乾寧中示滅。台州浮江和尚
台州浮江和尚。¶
有時雪峯和尚領衆到。問云、即今有二百人。¶
寄院過夏得也無。師將拄杖劃地一下云。著¶
不得即道。雪峯無語。潞州淥水和尚
潞州淥水和尚。僧問、如何¶
是祖師西來意。師云、還見庭前華藥欄麼。僧¶
無語。廣州文殊院圓明禪師
廣州文殊院圓明禪師。福州人姓陳¶
氏。本參大潙得旨。後造雪峯請益法無異味。¶
又甞遊五臺山、覩文殊化現。乃隨方建院、以¶
文殊爲額。開寳中。前樞密使李崇矩巡護南¶
方。因入師院、覩地藏菩薩像。問僧曰、地藏何¶
以展手。僧曰、手中珠被賊偸卻也。李卻問師。¶
既是地藏、爲什麼遭賊。師曰、今日捉下也。李¶
乃謝之。淳化元年示滅。壽一百三十有六。¶
<pb:DCS_T51n2076_0193a>¶
前趙州從諗禪師法嗣。洪州武寧縣新興嚴陽尊者
洪州武寧縣新興¶
嚴陽尊者。僧問、如何是佛。師曰、土塊。曰、如何¶
是法。師曰、地動也。曰、如何是僧。師曰、喫粥喫¶
飯。僧問、如何是新興水。師曰、前面江裏。僧問、¶
如何是應物現形。師曰、與我拈牀子過來。師¶
常有一蛇一虎。隨從左右、手中與食。¶
楊州城東光孝院慧覺禪師
楊州城東光孝院慧覺禪師。僧問、覺華纔綻¶
徧滿娑婆。祖印西來、合談何事。師曰、情生智¶
隔。曰、此是教意。師曰、汝披什麼衣服。問、一棒¶
打破虚空時如何。師曰、困即歇去。師問宋齊¶
丘、還會道麼。宋曰、道也著不得。師曰、有著不¶
得、無著不得。宋曰、總不恁麼。師曰、著不得底。¶
宋無對。師領衆出、見露柱。師合掌曰、不審世¶
尊。一僧曰、和尚是露柱。師曰、啼得血流無用¶
處。不如緘口過殘春。僧問、遠遠投師、師意如¶
何。曰、官家嚴切、不許安排。曰、師豈無方便。師¶
曰、且向火倉裏一宿。張居士問、爭奈老何。師¶
曰、年多少。張曰、八十也。師曰、可謂老也。曰、究¶
<pb:DCS_T51n2076_0194a>¶
竟如何。師曰、直至千歳也未住。有人問、某甲¶
平生愛殺牛。還有罪否。師曰、無罪。曰、爲什麼¶
無罪。師曰、殺一箇還一箇。隴州國清院奉禪師
隴州國清院奉¶
禪師。問、祖意與教意同別。師曰、雨滋三草秀。¶
春風不裹頭。僧曰、畢竟是一是二。師曰、祥雲¶
競起、巖洞不虧。問、如何是和尚家風。師曰、臺¶
盤椅子火爐窓牖。問、如何是出家人。曰、銅頭¶
鐵額鳥觜鹿身。僧曰、如何是出家人本分事。¶
師曰、早起不審。夜間珍重。僧問、牛頭未見四¶
祖時。爲什麼鳥獸銜花。師曰、如陝府人送錢¶
財與鐵牛。曰、見後什麼不銜花。師曰、木馬¶
投明行八百。問、十二時中如何降伏其心。師¶
曰、敲冰求火、論劫不逢。問、十二分教是止啼¶
之義。離卻止啼、請師一句。師曰、孤峯頂上雙¶
角女。問、如何是佛法大意。師曰、釋迦是牛頭¶
獄卒。祖師是馬面阿傍。問、如何是西來意。師¶
曰、東壁打西壁。問、如何是撲不破底句。師曰、¶
不隔毫氂、時人遠嚮。婺州木陳從朗禪師
婺州木陳從朗禪師。¶
<pb:DCS_T51n2076_0195a>¶
僧問、放鶴出篭和雪去時如何。師曰、我道不¶
一色。因金剛倒、僧問。既是金剛不壞身。爲什¶
麼卻倒地。師敲禪牀曰、行住坐臥。師將歸寂、¶
有頌曰。三十年來住木陳。時中無一假功¶
成。有人問我西來意。展似眉毛作麼生。¶
婺州新建禪師
婺州新建禪師。不度小師。有僧問、和尚年老。¶
何不畜一童子侍奉。師曰、有瞽聵者爲吾討¶
來。僧辭、師問、什麼處去。僧曰、府下開元寺去。¶
師曰、我有一信附與了寺主。汝將得去否。僧¶
曰、便請。師曰、想汝也不奈何。杭州多福和尚
杭州多福和¶
尚。僧問、如何是多福一叢竹。師曰、一莖兩莖斜。¶
曰、學人不會。師曰、三莖四莖曲。僧問、如何是¶
衲衣下事。師曰、大有人疑在。曰、爲什麼如是。¶
師曰、月裏藏頭。益州西睦和尚
益州西睦和尚。上堂、有一¶
俗士擧手云。和尚便是一頭驢。師曰、老僧被¶
汝騎、彼無語去。後三日再來、自言。某甲三日¶
前著賊。師拈拄杖趁出。師有時驀喚侍者。侍¶
者應諾。師曰、更深夜靜共伊商量。¶
<pb:DCS_T51n2076_0196a>¶
前衢州子湖巖利蹤禪師法嗣。¶
台州勝光和尚
台州勝光和尚。問、如何是和尚家風。師曰、福¶
州茘枝、泉州刺桐。問、如何是佛法兩字。師曰、¶
即便道。僧曰、請師道。師曰、穿耳胡僧笑點頭。¶
龍華照和尚來。師把住云、作麼生。照云、莫錯。¶
師乃放手。照云、久嚮勝光。師默然。照乃辭。師¶
門送云。自此一別、什麼處相見。照呵呵而去。¶
漳州浮石和尚
漳州浮石和尚。上堂云、山僧開ト鋪。能斷人¶
貧富定人生死。時有僧出云。離卻生死貧富、¶
不落五行。請師直道。師云、金木水火土。¶
紫桐和尚
紫桐和尚。僧問、如何是紫桐境。師曰、阿你眼¶
裏著沙得麼。曰、大好紫桐境也不識。師曰、老¶
僧不諱此事。其僧出去。師下禪牀擒住曰。今¶
日好箇公案。老僧未得分文入手。曰、頼遇某¶
甲是僧。師曰、禍不單行。日容和尚
日容和尚。奯上¶
座參。師拊掌三下云。猛虎當軒、誰是敵者。奯¶
曰、俊鷂冲天、阿誰捉得。師曰、彼此難當。曰、且¶
休未斷這公案。師將拄杖舞歸方丈。奯無語。¶
<pb:DCS_T51n2076_0197a>¶
師曰、死卻這漢也。(雲山云、奯不別前語)。¶
前鄂州茱萸和尚法嗣。石梯和尚
石梯和尚。僧新到¶
於師前立少頃便出。師曰、有什麼辨白處。僧¶
再立良久。師曰、辨得也辨得也。僧曰、辨後作¶
麼生。師曰、埋卻得也。僧曰、蒼天蒼天。師曰、適¶
來卻恁麼、如今還不當。僧乃出去。¶
天龍和尚法嗣。婺州金華山倶胝和尚
婺州金華山倶胝和尚。初¶
住庵、有尼名實際到庵。戴笠子執錫遶師三¶
匝云。道得即拈下笠子。三問、師皆無對。尼便¶
去。師曰、日勢稍晩、且留一宿。尼曰、道得即宿。¶
師又無對。尼去後歎曰。我雖處丈夫之形。而¶
無丈夫之氣。擬棄庵往諸方參尋。其夜山神¶
告曰。不須離此山。將有大菩薩來爲和尚説¶
法也。果旬日、天龍和尚到庵。師乃迎禮、具陳¶
前事。天龍竪一指而示之。師當下大悟。自此¶
凡有參學僧到。師唯擧一指、無別提唱。有一¶
童子庵外被人詰曰。和尚説何法要。童子竪¶
起指頭。歸而擧似師。師以刀斷其指頭。童子¶
<pb:DCS_T51n2076_0198a>¶
叫喚走出、師召一聲。童子迴首。師卻竪起指¶
頭。童子豁然領解。師將順世、謂衆曰。吾得天¶
龍一指頭禪。一生用不盡。言訖示滅。(長慶代衆云。美¶
食不中飽人喫。玄沙云、我當時若見。拗折指頭。玄覺云、且道。玄沙恁麼道意作麼生。¶
雲居¶
錫云。只如玄沙恁麼道、肯伊不肯伊。若肯、何言拗折指頭。若不肯、倶胝過在什麼處。¶
先曹¶
山云、倶胝承當處鹵莽。只認得一機一境。一種是拍手拊掌。是他西園奇怪。玄覺又云、且¶
道倶胝還悟也未。若悟爲什麼道承當處鹵莽。若不悟又道用一指頭禪不盡。且道、曹山¶
意旨在什麼處。)前長沙景岑禪師法嗣。¶
明州雪竇山常通禪師
明州雪竇山常通禪師。郉州人也。姓李氏。入¶
鵲山出家。年二十、本州開元寺受戒。習經律¶
凡七載。乃曰、摩騰入漢譯著斯文。達磨來梁¶
復明何事。遂遠參長沙岑和尚。岑問曰、何處¶
人。師曰、郉州人。岑曰、我道不從彼來。曰、和尚¶
還曾住此無。岑然之、乃容入室。後往洞山石¶
霜。而法無異味。唐咸通末、遊宣城。郡守於謝¶
僊山奏置禪苑。號瑞聖院、請師居焉。僧問、如¶
<pb:DCS_T51n2076_0198b>¶
何是密室。師曰、不通風。信曰、如何是密室中¶
人。師曰、諸聖求覩不見。又曰、千佛不能思。萬¶
<pb:DCS_T51n2076_0199a>¶
聖不能議。乾坤壞不壞。虚空包不包。一切比¶
無倫。三世唱不起。問、如何是三世諸佛出身處。¶
師曰、伊不肯知有汝三世。良久又曰、薦否。不然¶
者且向著佛不得處體取。時中常在。識盡功¶
成瞥然而起。即是傷他、而況言句乎。光啓中¶
群寇起。師領徒至四明。大順二年郡守請居¶
雪竇。鬱然盛化。天祐二年乙丑七月示疾。集¶
衆焚香付囑訖、合掌而逝。壽七十二。其年八¶
月七日。建石塔於院西南隅。¶
前關南道常禪師法嗣。¶
襄州關南道吾和尚
襄州關南道吾和尚。始經村墅。聞巫者樂神¶
云識神無。師忽然省悟。後參常禪師印其所¶
解。復遊徳山門下、法味彌著。凡上堂示徒。戴¶
蓮華笠披襴執簡。撃鼓吹笛口稱魯三郎。有¶
時云、打動關南鼓。唱起徳山歌。僧問、如何是¶
祖師西來意。師以簡揖云、諾。師有時執木劍¶
横在肩上作舞。僧問、手中劍什麼處得來。師¶
擲於地。僧卻置師手中。師曰、什麼處得來。僧¶
<pb:DCS_T51n2076_0200a>¶
無對。師曰、容汝三日内下取一語。其僧亦無¶
對。師自代拈劍肩上作舞云。恁麼始得。問、如¶
何是和尚家風。師下禪牀作女人拜云。謝子¶
遠來、都無祇待。師問潅谿、作麼生。潅谿云、無¶
位。師云、莫同虚空麼。云、這屠兒。師云、有生可¶
殺即不倦。漳州羅漢和尚
漳州羅漢和尚。始於關南常禪¶
師拳下悟旨。(語見師章。)乃爲歌曰。¶
咸通七載初參道。到處逢言不識言。¶
心裏疑團若栲栳。三春不樂止林泉。¶
忽遇法王氈上坐。便陳疑懇向師前。¶
師從氈上那伽起。袒膊當胸打一拳。¶
駭散癡團獦狚落。擧頭看見日初圓。¶
從茲蹭蹬以碣碣。直至如今常快活。¶
只聞肚裏飽膨脝。更不東西去持鉢。¶
又述偈曰。宇内爲閑客。人中作野僧。¶
任從他笑我。隨處自騰騰。¶
前高安大愚禪師法嗣。¶
筠州末山尼了然
筠州末山尼了然。潅谿閑和尚遊方時到山¶
<pb:DCS_T51n2076_0201a>¶
先云。若相當即住、不然則推倒禪牀。乃入堂¶
内。然遣侍者問。上座遊山來、爲佛法來。閑云、¶
爲佛法來。然乃陞座。閑上參。然問、上座今日¶
離何處。閑云、離路口。然云、何不蓋卻。閑無對、。(¶
禾山代云、爭得到這裏。)始禮拜。問、如何是末山。然云、不¶
露頂。閑云、如何是末山主。然云、非男女相。閑¶
乃喝云、何不變去。然云、不是神不是鬼、變箇¶
什麼。閑於是伏膺作園頭三載。僧到參然云、¶
太繿縷生。僧云、雖然如此、且是師子兒。然云、¶
既是師子兒。爲什麼被文殊騎。僧無對。僧問、¶
如何是古佛心。然云、世界傾壞。僧云、世界爲¶
什麼傾壞。然云、寧無我身。¶¶
景徳傳燈録卷第十一。¶¶
