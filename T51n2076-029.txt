#-*- mode: mandoku-view; -*-
#+DATE: 2009/10/23 
#+TITLE: Taisho Tripitaka, Electronic version, No. 2076 景德傳燈錄
#+PROPERTY: ID T51n2076
#+PROPERTY: SOURCE Taisho Tripitaka Vol. 51, No. 2076
#+PROPERTY: BASEEDITION T
#+PROPERTY: WITNESS 【CBETA】master
#+PROPERTY: LASTPB <pb:T_T51n2076_0196b>¶¶¶¶¶¶¶¶
#+PROPERTY: LASTPB <pb:T_T51n2076_0449a> ¶¶¶¶¶¶
#+PROPERTY: JUAN 29
¶
¶

 景德傳燈錄卷第二十九¶
¶

* 讚頌偈詩
   讚頌偈詩
¶
  * 誌公和尚大乘讚十首¶
  * 誌公和尚十二時頌十二首¶
  * 誌公和尚十四科頌¶
  * 歸宗至真禪師頌一首¶
  * 香嚴襲燈大師頌十九首¶
  * 筠州洞山和尚頌一首¶
  * 潭州龍牙和尚頌一十八首¶
  * 玄沙宗一大師頌三首¶
  * 招慶真覺大師頌二首¶
  * 漳州羅漢和尚明道頌一首¶
  * 南嶽般舟道場勁和尚覺地頌一首¶
  * 郢州臨溪和尚入道淺深頌五首¶
  * 大法眼禪師頌十四首¶
  * 唐白居易八漸偈八首¶
  * 同安察禪師玄談十首¶
  * 雲頂山僧德敷詩一十首¶
  * 僧潤詩三首¶

** 梁寶誌和尚大乘讚
:PROPERTIES:
:head: 梁寶誌和尚大乘讚十首
:END:

<pb:T_T51n2076_0449b>¶

大道常在目前。雖在目前難覩。若欲悟道真¶
體。莫除聲色言語。言語即是大道。不假斷¶
除煩惱。煩惱本來空寂。妄情遞相纏繞。一切¶
如影如響。不知何惡何好。有心取相為實。定¶
知見性不了。若欲作業求佛。業是生死大兆。¶
生死業常隨身。黑闇獄中未曉。悟理本來無¶
異。覺後誰晚誰早。法界量同太虛。眾生智心¶
自小。但能不起吾我。涅槃法食常飽。¶

妄身臨鏡照影。影與妄身不殊。但欲去影留¶
身。不知身本同虛。身本與影不異。不得一有¶
一無。若欲存一捨一。永與真理相疎。更若愛¶
聖憎凡。生死海沈浮。煩惱因心有故。無心¶
煩惱何居。不勞分別取相。自然得道須臾。夢¶
時夢中造作。覺時覺境都無。翻思覺時與夢。¶
顛倒二見不殊。改迷取覺求利。何異販賣商¶
徒。動靜兩亡常寂。自然契合真如。若言眾生¶
異佛。迢迢與佛常疎。佛與眾生不二。自然究¶
竟無餘。¶

法性本來常寂。蕩蕩無有邊畔。安心取捨¶
之間。被他二境迴換。歛容入定坐禪。攝境¶
安心覺觀。機關木人修道。何時得達被岸。諸¶
法本空無著。境似浮雲會散。忽悟本性元空。¶
恰似熱病得汗。無智人前莫說。打爾色身星¶
散。¶

報爾眾生直道。非有即是非無。非有非無不¶
二。何須對有論虛。有無妄心立號。一破一箇¶
不居。兩名由爾情作。無情即本真如。若欲存¶
情覓佛。將網山上羅魚。徒費功夫無益。幾許¶
枉用工夫。不解即心即佛。真似騎驢覓驢。一
<pb:T_T51n2076_0449c>¶
切不憎不愛。遮箇煩惱須除。除之則須除¶
身。除身無佛無因。無佛無因可得。自然無法¶
無人。¶

大道不由行得。說行權為凡愚。得理返觀於¶
行。始知枉用工夫。未悟圓通大理。要須言行¶
相扶。不得執他知解。迴光返本全無。有誰解¶
會此說。教君向己推求。自見昔時罪過。除却¶
五欲瘡疣。解脫逍遙自在。隨方賤賣風流。誰¶
是發心買者。亦得似我無憂。¶

內見外見總惡。佛道魔道俱錯。被此二大波¶
旬。便即厭苦求樂。生死悟本體空。佛魔何處¶
安著。只由妄情分別。前身後身孤薄。輪迴六¶
道不停。結業不能除却。所以流浪生死。皆由¶
橫生經略。身本虛無不實。返本是誰斟酌。有¶
無我自能為。不勞妄心卜度。眾生身同太虛。¶
煩惱何處安著。但無一切希求。煩惱自然消¶
落。¶

可笑眾生蠢蠢。各執一般異見。但欲傍𨫼求¶
餅。不解返本觀麫。麫是正邪之本。由人造作¶
百變。所須任意縱橫。不假偏耽愛戀。無著即¶
是解脫。有求又遭羅羂。慈心一切平等。真¶
即菩提自現。若懷彼我二心。對面不見佛面。¶

世間幾許癡人。將道復欲求道。廣尋諸義紛¶
紜。自救己身不了。專尋他文亂說。自稱至理¶
妙好。徒勞一生虛過。永劫沈淪生老。濁愛纏¶
心不捨。清淨智心自惱。真如法界叢林。返¶
生荊棘荒草。但執黃葉為金。不悟棄金求¶
寶。所以失念狂走。強力裝持相好。口內誦經¶
誦論。心尋常枯槁。一朝覺本心空。具足真
<pb:T_T51n2076_0450a>¶
如不少。聲聞心心斷惑。能斷之心是賊。賊賊¶
遞相除遣。何時了本語默。口內誦經千卷。體¶
上問經不識。不解佛法圓通。徒勞尋行數墨。¶
頭陀阿練苦行。希望後身功德。希望即是隔¶
聖。大道何由可得。譬如夢度河。船師度過¶
河北。忽覺床上安眠。失却度船軌則。船師及¶
彼度人。兩箇本不相識。眾生迷倒羈絆。往來¶
三界疲極。覺悟生死如夢。一切求心自息。¶

悟解即是菩提。了本無有階梯。堪歎凡夫傴¶
僂。八十不能跋蹄。徒勞一生虛過。不覺日月¶
遷移。向上看他師口。恰似失嬭孩兒。道俗崢¶
嶸集聚。終日聽他死語。不觀己身無常。心¶
行貪如狼虎。堪嗟二乘狹劣。要須摧伏六府。¶
不食酒肉五辛。邪眼看他飲咀。更有邪行猖¶
狂。修氣不食鹽醋。若悟上乘至真。不假分別¶
男女。¶

** 寶誌和尚十二時頌
:PROPERTIES:
:head: 寶誌和尚十二時頌
:END:
¶

平旦寅。狂機內有道人身。窮苦已經無量劫。¶
不信常擎如意珍。若捉物入迷津。但有纖¶
豪即是塵。不住舊時無相貌。外求知識也非¶
真。¶

日出卯。用處不須生善巧。縱使神光照有無。¶
起意便遭魔事撓。若施功終不了。日夜被他¶
人我抝。不用安排只麼從。何曾心地生煩惱。¶

食時辰。無明本是釋迦身。坐臥不知元是道。¶
只麼忙忙受苦辛。認聲色覓疎親。只是他家¶
染污人。若擬將心求佛道。問取虛空始出塵。¶

禺中巳。未了之人教不至。假饒通達祖師¶
言。莫向心頭安了義。只守玄沒文字。認著依
<pb:T_T51n2076_0450b>¶
前還不是。暫時自肯不追尋。曠劫不遭魔境¶
使。¶

日南午。四大身中無價寶。陽焰空華不肯拋。¶
作意修行轉辛苦。不曾迷莫求悟。任爾朝陽¶
幾迴暮。有相身中無相身。無明路上無生路。¶

日昳未。心地何曾安了義。他家文字沒親疎。¶
莫起工夫求的意。任縱橫絕忌諱。長在人間¶
不居世。運用不離聲色中。歷劫何曾暫拋棄。¶

晡時申。學道先須不厭貧。有相本來權積聚。¶
無形何用要安真。作淨潔却勞神。莫認愚癡¶
作近隣。言下不求無處所。暫時喚作出家人。¶

日入酉。虛幻聲音終不久。禪悅珍羞尚不¶
餮。誰能更飲無明酒。沒可拋無物守。蕩蕩¶
逍遙不曾有。縱爾多聞達古今。也是癡狂外¶
邊走。¶

黃昏戌。狂子興功投暗室。假使心通無量¶
時。歷劫何曾異今日。擬商量却啾唧。轉使心¶
頭黑如漆。晝夜舒光照有無。癡人喚作波羅¶
蜜。¶

人定亥。勇猛精進成懈怠。不起纖豪修學心。¶
無相光中常自在。超釋迦越祖代。心有微塵¶
還窒閡。廓然無事頓清閑。他家自有通人¶
愛。¶

夜半子。心住無生即生死。生死何曾屬有無。¶
用時便用沒文字。祖師言外邊事。識取起¶
時還不是。作意搜求實沒蹤。生死魔來任相¶
試。¶

鷄鳴丑。一顆圓珠明已久。內外接尋覓總¶
無。境上施為渾大有。不見頭又無手。世界
<pb:T_T51n2076_0450c>¶
壞時渠不朽。未了之人聽一言。只遮如今誰¶
動口。¶

** 誌公和尚十四科頌
:PROPERTIES:
:head: 誌公和尚十四科頌
:END:
¶

*** 菩提煩惱不二
:PROPERTIES:
:head: 菩提煩惱不二
:END:
¶

眾生不解修道。便欲斷除煩惱。煩惱本來空¶
寂。將道更欲覓道。一念之心即是。何須別處¶
尋討。大道曉在目前。迷倒愚人不了。佛性¶
天真自然。亦無因緣修造。不識三毒虛假。妄¶
執浮沈生老。昔時迷日(一作未)為晚。今日始覺¶
非早。¶

*** 持犯不二
:PROPERTIES:
:head: 持犯不二
:END:
¶

丈夫運用無礙。不為戒律所制。持犯本自無¶
生。愚人被他禁繫。智者造作皆空。聲聞觸途¶
為滯。大士肉眼圓通。二乘天眼有翳。空中妄¶
執有無。不達色心無礙。菩薩與俗同居。清淨¶
曾無染世。愚人貪著涅槃。智者生死實際。法¶
性空無言說。緣起略無人子(一本作為茲偈)。百歲無智¶
小兒。小兒有智百歲。¶

*** 佛與眾生不二
:PROPERTIES:
:head: 佛與眾生不二
:END:
¶

眾生與佛無殊。大智不異於愚。何須向外求¶
寶。身田自有明珠。正道邪道不二。了知凡聖¶
同途。迷悟本無差別。涅槃生死一如。究竟攀¶
緣空寂。惟求意想清虛。無有一法可得。翛然¶
自入無餘。¶

*** 事理不二
:PROPERTIES:
:head: 事理不二
:END:
¶

心王自在翛然。法性本無十纏。一切無非佛¶
事。何須攝念坐禪。妄想本來空寂。不用斷除¶
攀緣。智者無心可得。自然無爭無喧。不識無¶
為大道。何時得證幽玄。佛與眾生一種。眾生
<pb:T_T51n2076_0451a>¶
即是世尊。凡夫妄生分別。無中執有迷奔。了¶
達貪瞋空寂。何處不是真門。¶

*** 靜亂不二
:PROPERTIES:
:head: 靜亂不二
:END:
¶

聲聞厭諠求靜。猶如棄麫求餅。餅即從來是¶
麫。造作隨人百變。煩惱即是菩提。無心即¶
是無境。生死不異涅槃。貪瞋如焰如影。智者¶
無心求佛。愚人執邪執正。徒勞空過一生。不¶
見如來妙頂。了達婬慾性空。鑊湯鑪炭自冷。¶

*** 善惡不二
:PROPERTIES:
:head: 善惡不二
:END:
¶

我自身心快樂。翛然無善無惡。法身自在無¶
方觸目無非正覺。六塵本來空寂。凡夫妄生¶
執著。涅槃生死平等。四海阿誰厚薄。無為大¶
道自然。不用將心畫度。菩薩散誕靈通。所作¶
常含妙覺。聲聞執法坐禪。如蠶吐絲自縛。法¶
性本來圓明。病愈何須執藥。了知諸法平等。¶
翛然清虛快樂。¶

*** 色空不二
:PROPERTIES:
:head: 色空不二
:END:
¶

法性本無青黃。眾生謾造文章。吾我說他止¶
觀。自意擾擾顛狂。不識圓通妙理。何時得會¶
真常。自疾不能治療。却教他人藥方。外看將¶
為是善。心內猶若豺狼。愚人畏其地獄。智者¶
不異天堂。對境心常不起。舉足皆是道場。佛¶
與眾生不二。眾生自作分張。若欲除却三毒。¶
迢迢不離災殃。智者知心是佛。愚人樂往西¶
方。¶

*** 生死不二
:PROPERTIES:
:head: 生死不二
:END:
¶

世間諸法如幻。生死猶若雷電。法身自在圓¶
通。出入山河無間。顛倒妄想本空。般若無迷¶
無亂。三毒本自解脫。何須攝念禪觀。只為愚
<pb:T_T51n2076_0451b>¶
人不了。從他戒律決斷。不識寂滅真如。何時¶
得登彼岸。智者無惡可斷。運用隨心合散。法¶
性本來空寂。不為生死所絆。若欲斷除煩惱。¶
此是無明癡漢。煩惱即是菩提。何用別求禪¶
觀。實際無佛無魔。心體無形無段。¶

*** 斷除不二
:PROPERTIES:
:head: 斷除不二
:END:
¶

丈夫運用堂堂。逍遙自在無妨。一切不能為¶
害。堅固猶若金剛。不著二邊中道。翛然非斷¶
非常。五欲貪瞋是佛。地獄不異天堂。愚人妄¶
生分別。流浪生死猖狂。智者達色無礙。聲聞¶
無不恛惶。法性本無瑕翳。眾生妄執青黃。如¶
來引接迷愚。或說地獄天堂。彌勒身中自有。¶
何須別處思量。棄却真如佛像。此人即是顛¶
狂。聲聞心中不了。唯只趁逐言章。言章本非¶
真道。轉加鬪爭剛彊。心蚖蛇蝮蝎。螫著便¶
即遭傷。不解文中取義。何時得會真常。死入¶
無間地獄。神識枉受災殃。¶

*** 真俗不二
:PROPERTIES:
:head: 真俗不二
:END:
¶

法師說法極好。心中不離煩惱。口談文字化¶
他。轉更增他生老。真妄本來不二。凡夫棄妄¶
覓道。四眾雲集聽講。高座論義浩浩。南座北¶
座相爭。四眾為言為好。雖然口談甘露。心¶
尋常枯燥。自己元無一錢。日夜數他珍寶。恰¶
似無智愚人。棄却真金擔草。心中三毒不捨。¶
未審何時得道。¶

*** 解縛不二
:PROPERTIES:
:head: 解縛不二
:END:
¶

律師持律自縛。自縛亦能縛他。外作威儀恬¶
靜。心內恰似洪波。不駕生死船筏。如何度¶
得愛河。不解真宗正理。邪見言辭繁多。有二
<pb:T_T51n2076_0451c>¶
比丘犯律。便却往問優波。優波依律說罪。轉¶
增比丘網羅。方丈室中居士。維摩便即來訶。¶
優波默然無對。淨名說法無過。而彼戒性如¶
空。不在內外娑婆。勸除生滅不肯。忽悟還同¶
釋迦。¶

*** 境照不二
:PROPERTIES:
:head: 境照不二
:END:
¶

禪師體離無明。煩惱從何處生。地獄天堂一¶
相。涅槃生死空名。亦無貪瞋可斷。亦無佛道¶
可成。眾生與佛平等。自然聖智惺惺。不為六¶
塵所梁。句句獨契無生。正覺一念玄解。三世¶
坦然皆平。非法非律自制。翛然真入圓成。絕¶
此四句百非。如空無作無依。¶

*** 運用無礙
:PROPERTIES:
:head: 運用無礙
:END:
¶

我今滔滔自在。不羨公王卿宰。四時猶若金¶
剛。苦樂心常不改。法寶喻於須彌。智慧廣於¶
江海。不為八風所牽。亦無精進懈怠。任性浮¶
沈若顛。散誕縱橫自在。遮莫刀劍臨頭。我自¶
安然不采。¶

*** 迷悟不二
:PROPERTIES:
:head: 迷悟不二
:END:
¶

迷時以空為色。悟即以色為空。迷悟本無差¶
別。色空究竟還同。愚人喚南作北。智者達無¶
西東。欲覓如來妙理。常在一念之中。陽焰本¶
非其水。渴鹿狂趁怱怱。自身虛假不實。將空¶
更欲覓空。世人迷倒至甚。如犬吠雷叿叿。¶

** 歸宗至真禪師智常頌
:PROPERTIES:
:head: 歸宗至真禪師智常頌一首
:END:
¶

歸宗事理絕。日輪正當午。自在如師子。不與¶
物依怙。獨步四山頂。優游三大路。欠呿飛禽¶
墜。嚬呻眾邪怖。機竪箭易及。影沒手難覆。¶
施張若工伎。裁剪如尺度。巧鏤萬般名。歸宗
<pb:T_T51n2076_0452a>¶
還似土。語默音聲絕。旨妙情難措。棄箇眼¶
還聾。取箇耳還瞽。一鏃破三關。分明箭後¶
路。可憐大丈夫。先天為心祖(體字函涅槃經二十七卷真師子王¶
晨朝出穴嚬呻欠呿)。¶

** 香嚴襲燈大師智閑頌
:PROPERTIES:
:head: 香嚴襲燈大師智閑頌一十九首
:END:
¶

*** 授指
:PROPERTIES:
:head: 授指
:END:
¶

古人骨多靈異。賢子孫密安置。此一門成孝¶
義。人未達莫差池。須志固遣狐疑。得安靜不¶
傾危。向即遠求即離。取即急失即遲。無計校¶
忘覺知。濁流識今古偽。一剎那通變異。嵯峨¶
山石火氣。內發焚巔𡻭。無遮欄燒海底。法¶
網疎靈焰細。六月臥去衣被。蓋不得無假偽。¶
達道人唱祖意。我師宗古來諱。唯此人善安¶
置。足法財具慚愧。不虛施用處諦。有人問少¶
呵氣。更審來說米貴。¶

*** 最後語
:PROPERTIES:
:head: 最後語
:END:
¶

有一語全規矩。休思惟不自許。路逢達道人。¶
揚眉省來處。蹋不著多疑慮。却思看帶伴侶。¶
一生參學事無成。殷勤抱得旃檀樹。¶

*** 暢玄與崔大夫
:PROPERTIES:
:head: 暢玄與崔大夫
:END:
¶

達人多隱顯。不定露形儀。語下不遺迹。密密¶
潛護持。動容揚古路。明妙乃方知。應物但施¶
設。莫道不思議。¶

*** 達道場與城陰行者
:PROPERTIES:
:head: 達道場與城陰行者
:END:
¶

理奧絕思量。根尋徑路長。因茲知隔闊。無那¶
被封疆。人生須特達。起坐覺馨香。清淨如來¶
子。安然坐道場。¶

*** 與薛判官
:PROPERTIES:
:head: 與薛判官
:END:
¶

一滴滴水一焰焰火。飲水人醉向火人老。不
<pb:T_T51n2076_0452b>¶
飲不向無復安臥。抝折弓箭蹋倒射垛。若人¶
要知先去鉤錐。人須問我我是阿誰。快道快¶
道。¶

*** 與臨濡縣行者
:PROPERTIES:
:head: 與臨濡縣行者
:END:
¶

丈夫咄哉久被塵埋。我因今日得入山來。揚¶
眉示我因茲眼開。老僧手風書處龍鍾。語下¶
有意的出樊籠。¶

*** 顯旨
:PROPERTIES:
:head: 顯旨
:END:
¶

思遠神儀奧。精虛履踐通。見聞離影像。密際¶
語前蹤。得意塵中妙。投機露道容。藏明照警¶
覺。肯可達真宗。¶

*** 三句後意
:PROPERTIES:
:head: 三句後意
:END:
¶

書出語多虛。虛中帶有無。却向書前會。放却¶
意中珠。¶

*** 答鄭郎中問
:PROPERTIES:
:head: 答鄭郎中問二首
:END:
¶

語中埋迹聲前露容。即時妙會古人同風。響¶
應機宜無自他宗。訶起騃蟒奮迅成龍。¶

語埋筋骨。音聲染道容。即時才妙會。拍手¶
趁乖龍。¶

*** 譚道
:PROPERTIES:
:head: 譚道
:END:
¶

的的無兼帶。獨運何依賴。路逢達道人。莫將¶
語默對。¶

*** 與學人玄機
:PROPERTIES:
:head: 與學人玄機
:END:
¶

妙旨迅速言說來遲。才隨語會迷却神機。揚¶
眉當問對面熙怡。是何境界同道方知。¶

*** 明道
:PROPERTIES:
:head: 明道
:END:
¶

思思似有蹤。明明不知處。借問示宗賓。徐徐¶
暗迴顧。¶

*** 玄旨
:PROPERTIES:
:head: 玄旨
:END:

<pb:T_T51n2076_0452c>¶

去去無標的。來來只麼來。有人相借問。不語¶
笑咍咍。¶

*** 與鄧州行者
:PROPERTIES:
:head: 與鄧州行者
:END:
¶

林下覺身愚。緣不帶心珠。開口無言說。筆頭¶
無可書。人問香嚴旨。莫道在山居。¶

*** 三跳後
:PROPERTIES:
:head: 三跳後
:END:
¶

三門前合掌。兩廊下行道。中庭上作舞。後門¶
外搖頭。¶

*** 上根
:PROPERTIES:
:head: 上根
:END:
¶

咄哉莫錯頓爾無覺。空處發言龍驚一著。小¶
語呼召妙絕名貌。巍巍道流無可披剝。¶

*** 破法身見
:PROPERTIES:
:head: 破法身見
:END:
¶

向上無父孃。向下無男女。獨自一箇身。切¶
須了却去。聞我有此言。人人競來取。對他一¶
句子。不話無言語。¶

*** 獨
:PROPERTIES:
:head: 獨脚
:END:
¶

子母啄子覺無㲉。母子俱亡應緣不錯。同¶
道唱和妙云獨脚。¶

** 洞山和尚良价頌
:PROPERTIES:
:head: 洞山和尚良价頌一首
:END:
¶

*** 無心合道
:PROPERTIES:
:head: 無心合道
:END:
¶

道無心合人。人無心合道。欲識箇中意。一老¶
一不老。¶

** 龍牙和尚居遁頌
:PROPERTIES:
:head: 龍牙和尚居遁頌一十八首
:END:
¶

龍牙山龍。形非世間色。世上畫龍人。巧巧¶
描不得。唯有識龍人。一見便心息。¶

唯念門前樹。能容鳥泊飛。來者無心喚。騰身¶
不慕歸。若人心似樹。與道不相違。¶

一得無心便道情。六門休歇不勞形。有緣不¶
是余朋友。無用雙眉却弟兄。
<pb:T_T51n2076_0453a>¶

悟了還同未悟人。無心勝負自安神。從前古¶
德稱貧道。向此門中有幾人。¶

學道先須有悟由。還如曾鬪快龍舟。雖然舊¶
閣於空地。一度贏來方始休。¶

心空不及道空安。道與心空狀一般。參玄不¶
是道空士。一乍相逢不易看。¶

自小從師學祖宗。閑華猶似纏人蜂。僧真不¶
假居雲外。得後知無色自空。¶

學道無端學畫龍。元來未得筆頭蹤。一朝體¶
得真龍後。方覺從前枉用功。¶

成佛人希念佛多。念來歲久却成魔。君今欲¶
得自成佛。無念之人不較多。¶

在夢那知夢是虛。覺來方覺夢中無。迷時恰¶
是夢中事。悟後還同睡起夫。¶

學道蒙師詣却閑。無中有路隱人間。饒君講¶
得千經論。一句臨機下口難。¶

菩薩聲聞未盡空。人天來往訪真宗。爭如佛¶
是無疑士。端坐無心只麼通。¶

此生不息息何時。息在今生共要知。心息只¶
緣無妄想。妄除心息是休時。¶

迷人未了勸盲聾。土上加泥更一重。悟人有¶
意同迷意。只在迷中迷不逢。¶

夫人學道莫貪求。萬事無心道合頭。無心始¶
體無心道。體得無心道亦休。¶

眉間毫相焰光身。事見爭如理見親。事有只¶
因於理有。理權方便化天人。一朝大悟俱消¶
却。方得名為無事人。¶

人情濃厚道情微。道用人情世豈知。空有人¶
情無道用。人情能得幾多時。
<pb:T_T51n2076_0453b>¶

尋牛須訪迹。學道訪無心。迹在牛還在。無心¶
道易尋。¶

** 玄沙師備宗一大師頌
:PROPERTIES:
:head: 玄沙師備宗一大師頌三首
:END:
¶

玄沙遊徑別。時人切須知。三冬陽氣盛。六月¶
降霜時。有語非關舌。無言切要辭。會我最後¶
句出世少人知。¶

奇哉一靈叟。那頓許吺吺(音兜)。風起引箜篌。迷¶
子爭頭湊。設使總不是。蝦蟇大張口。開口不¶
開口。終是犯靈叟。欲識箇中意。南星真北¶
斗。¶

萬里神光頂後相。沒頂之時何處望。事已成¶
意亦休。此箇從來觸處周。智者聊聞猛提¶
取。莫待須臾失却頭。¶

** 招慶省真覺大師頌
:PROPERTIES:
:head: 招慶省僜真覺大師頌二首
:END:
¶

*** 示執坐禪者
:PROPERTIES:
:head: 示執坐禪者
:END:
¶

大道分明絕點塵。何須長坐始相親。遇緣儻¶
解無非是。處憒那能有故新。散誕肯齊支遁¶
侶。逍遙曷與慧休隣。或遊泉石或闤闠。可謂¶
煙霞物外人。¶

*** 示坐禪方便
:PROPERTIES:
:head: 示坐禪方便
:END:
¶

四威儀內坐為先。澄濾身心漸坦然。瞥爾有¶
緣隨濁界。當須莫續是天年。修持只話從功¶
路。至理寧論在那邊。一切時中常管帶。因緣¶
相湊豁通玄。¶

** 漳州羅漢桂琛和尚明道頌
:PROPERTIES:
:head: 漳州羅漢桂琛和尚明道頌一首
:END:
¶

至道淵曠勿以言宣。言宣非指孰云有是。觸¶
處皆渠豈喻真虛。真虛設辨如鏡中現。有無¶
雖彰在處無傷。無傷無在何拘何閡。不假功¶
成將何法爾。法爾不爾俱為脣齒。若以斯陳
<pb:T_T51n2076_0453c>¶
埋沒宗旨。宗非意陳無以見聞。見聞不脫如¶
水中月。於此不明翻為剩法。一法有形翳汝¶
眼睛。眼睛不明世界崢嶸。我宗奇特當陽顯¶
赫。佛及眾生皆承恩力。不在低頭思量難得。¶
拶破面門覆蓋乾坤。快須薦取脫却根塵。其¶
如不曉謾說而今。¶

** 南嶽惟勁禪師覺地頌
:PROPERTIES:
:head: 南嶽惟勁禪師覺地頌一首(七言)
:END:
¶

略明覺地名同異。起復初終互換生。性海首¶
建增名號。妙覺還依性覺明。體覺俱含於明¶
妙。明覺妙覺並雙行。妙覺覺妙元明體。全成¶
無漏一真精。明覺覺明明所了。或因了相失元¶
明。明妙二覺宗體覺。體覺性覺二同明。湛覺¶
圓圓無增減。此中無佛與眾生。不覺始終非¶
了了。不聞迷悟豈惺惺。是稱心地如來藏。亦¶
無覺照及無生。非生非滅真如海。湛然常住¶
名無名。太虛未覺生霞點。豈聞微塵有漏聲。¶
空漚匪離於覺誨。動寂元是一真明。覺明體¶
爾含靈焰。覺明逐焰致虧盈。差之不返名無¶
覺。會之復本始覺生。本覺由因始覺生。正覺¶
還依合覺明。由他二種成差互。遂令渾作賴¶
耶名。具含染淨雙岐路。覺明含處異途萌。性¶
起無生不動智。不離覺體本圓成。性起轉覺¶
翻生所。遂令有漏墮迷盲。無明因愛相滋潤。¶
名色根本漸次生。七識轉處蒙圓鏡。五六生¶
時蔽覺明。觸受有取相依起。生老病死繼續¶
行。業識茫茫沒苦海。徇流浩浩逐飄零。大聖¶
慈悲興救濟。一聲用處出三聲。智身由從法¶
身起。行身還約智身生。智行二身融無二。還¶
歸一體本來平。萬有齊含真海印。一心普現
<pb:T_T51n2076_0454a>¶
總圓明。湛光焰焰何依止。空性蕩蕩無所停。¶
處處示生無生相。處處示滅無滅形。珠鏡頓¶
印無來往。浮雲聚散勿常程。出沒任真同水¶
月。應緣如響化群情。眾生性地元無染。只緣¶
浮妄翳真精。不了五陰如空聚。豈知四大若¶
乾城。我慢癡山高屹屹。無明欲海杳溟溟。每¶
逐旃陀憍誑友。常隨猛獸作悲鳴。自性轉識¶
翻為幻。自心幻境自心驚。了此幻性同陽焰。¶
空華識浪復圓成。太虛忽覺浮雲散。始覺虛¶
空本自清。今古湛然常皎瑩。不得古今凡聖¶
名。¶

** 郢州臨谿敬脫和尚入道淺深頌
:PROPERTIES:
:head: 郢州臨谿敬脫和尚入道淺深頌五首
:END:
¶

露柱聲聲喚。猢猻繩子絆。中下莫知由。上士¶
方堪看。¶

露柱不聲喚。猢猻繩子斷。上士笑呵呵。中流¶
若為見。¶

猢猻與露柱。未免東西步。任唱太平歌。徒話¶
超佛祖。¶

我見匠者誇。語默玄妙句。不善本根源。巧布¶
祇園事。¶

少室與摩竭。第代稱揚許。我今問汝徒。誰作¶
將來主。¶

** 大法眼禪師文益頌
:PROPERTIES:
:head: 大法眼禪師文益頌十四首
:END:
¶

*** 三界唯心
:PROPERTIES:
:head: 三界唯心
:END:
¶

三界唯心萬法唯識。唯識唯心眼聲耳色。色¶
不到耳聲何觸眼。眼色耳聲萬法成辦。萬法¶
匪緣豈觀如幻。大地山河誰堅誰變。¶

*** 華嚴六相義
:PROPERTIES:
:head: 華嚴六相義
:END:
¶

華嚴六相義。同中還有異。異若異於同。全非
<pb:T_T51n2076_0454b>¶
諸佛意。諸佛意總別。何曾有同異。男子身中¶
入定時。女子身中不留意。不留意絕名字。萬¶
象明明無理事。¶

*** 瞻須菩提
:PROPERTIES:
:head: 瞻須菩提
:END:
¶

須菩提貌古奇。說空法法不離。信不及又懷¶
疑。信得及復何之。倚筇杖視東西。¶

*** 街鼓鳴
:PROPERTIES:
:head: 街鼓鳴
:END:
¶

鼓鼕鼕運大功。滿朝人道路通。道路通何所¶
至。達者莫言登寶地。¶

*** 示捨棄慕道
:PROPERTIES:
:head: 示捨棄慕道
:END:
¶

東堂不折桂。南華不學仙。却來乾竺寺。披衣¶
效坐禪。禪若效坐得。非想亦何偏(經劫守閑。不出生死)¶
為報參禪者。須悟道中玄。如何道中玄。真規¶
自宛然。¶

*** 金剛經為人輕賤章
:PROPERTIES:
:head: 金剛經為人輕賤章(詮云持經者證佛地也)
:END:
¶

寶劍不失虛舟不刻。不失不刻彼子為得。倚¶
待不堪孤然仍則。鳥迹虛空有無彌忒(思之)。¶

*** 僧問隨色摩尼珠
:PROPERTIES:
:head: 僧問隨色摩尼珠
:END:
¶

摩尼不隨色。色勿摩尼。摩尼與眾色。不合¶
不分離。¶

*** 牛頭庵
:PROPERTIES:
:head: 牛頭庵
:END:
¶

國城南祖師庵。庵舊址依雲嵐。獸馴淑人相¶
參。忽有心終不堪。¶

*** 乾闥婆城
:PROPERTIES:
:head: 乾闥婆城
:END:
¶

乾闥婆城法法皆爾。法爾不爾名相真軌。日¶
煖月涼海深山起。乾闥婆城是非亡矣。¶

*** 因僧看經
:PROPERTIES:
:head: 因僧看經
:END:
¶

今人看古教。不免心中鬧。欲免心中鬧。但知¶
看古教。
<pb:T_T51n2076_0454c>¶

*** 問僧云會麼對不會
:PROPERTIES:
:head: 問僧云。會麼。對不會
:END:
¶

會與不會。與汝面對。若也面對。真箇不會。¶

*** 庭柏盆蓮
:PROPERTIES:
:head: 庭柏盆蓮
:END:
¶

一朵菡萏蓮。兩株青瘦柏。長向僧家庭。何勞¶
問高格。¶

*** 正月偶示
:PROPERTIES:
:head: 正月偶示
:END:
¶

正月春順時節。情有無皆含悅。君要知得誰¶
力。更問誰教誰決。¶

*** 寄鍾陵光僧正
:PROPERTIES:
:head: 寄鍾陵光僧正
:END:
¶

西山巍巍兮聳碧。漳水澄澄兮練色。對現分¶
明有何極。¶

** 白居易八漸偈
:PROPERTIES:
:head: 白居易八漸偈(并序)
:END:
¶

*** 序
唐貞元十九年秋八月。有大師曰凝公。遷化¶
于東都聖善寺鉢塔院。越明年春二月有東¶
來客白居易。作八漸偈。偈六句。句四言贊之。¶
初居易嘗求心要於師。師賜我言焉。曰觀。曰¶
覺。曰定。曰慧。曰明。曰通。曰濟。曰捨。繇是入¶
於耳貫於心。嗚呼今師之報身則化。師之八¶
言不化。至哉八言實無生忍觀之漸門也。故¶
自觀至捨。次而贊之。廣一言為一偈。謂之八¶
漸偈。蓋欲以發揮師之心教。且明居易不敢¶
失墜也。既而升于堂禮于床。跪而唱泣而去。¶
偈曰。¶

*** 觀
:PROPERTIES:
:head: 觀
:END:
¶

以心中眼觀心外相。從何而有從何而喪。觀¶
之又觀則辨真妄。¶

*** 覺
:PROPERTIES:
:head: 覺
:END:
¶

惟真常在為妄所蒙。真妄苟辨覺生其中。不¶
離妄有而得真空。
<pb:T_T51n2076_0455a>¶

*** 定
:PROPERTIES:
:head: 定
:END:
¶

真若不滅。妄即不起。六根之源。湛如止水。是¶
為禪定。乃脫生死。¶

*** 慧
:PROPERTIES:
:head: 慧
:END:
¶

專之以定。定猶有繫。濟之以慧。慧則無滯。¶
如珠在盤。盤定珠慧。¶

*** 明
:PROPERTIES:
:head: 明
:END:
¶

定慧相合。合而後明。照彼萬物。物無遁形。¶
如大圓鏡。有應無情。¶

*** 通
:PROPERTIES:
:head: 通
:END:
¶

慧至乃明。明則不昧。明至乃通。通則無礙。¶
無礙者何。變化自在。¶

*** 濟
:PROPERTIES:
:head: 濟
:END:
¶

通力不常。應念而變。變相非有。隨求而見。¶
是大慈悲。以一濟萬。¶

*** 捨
:PROPERTIES:
:head: 捨
:END:
¶

眾苦既濟。大悲亦捨。苦既非真。悲亦是假。是¶
故眾生。實無度者。¶

** 同安察禪師十玄談
:PROPERTIES:
:head: 同安察禪師十玄談(并序)
:END:
¶

*** 序
夫玄談妙句。逈出三乘。既不混緣。亦非獨¶
立。當臺應用。如朗月以晶空。轉影泯機。似明¶
珠而隱海。且學徒有等。妙理無窮。達事者¶
稀。迷源者眾。森羅萬象物物上明。或即理事¶
雙袪。名言俱喪。是以慇懃指月。莫錯端倪。不¶
迷透水之針。可付開拳之寶。略序微言。以彰¶
事理(卿公事苑云。叢林所行十玄談皆無序引。愚曩游廬阜。得其序於同安影堂。今錄之云耳)。¶

*** 心印
:PROPERTIES:
:head: 心印
:END:
¶

問君心印作何顏。心印何人敢授傳。歷劫坦¶
然無異色。呼為心印早虛言。須知本自虛
<pb:T_T51n2076_0455b>¶
空性。將喻紅爐火蓮。莫謂無心云是道。¶
無心猶隔一重關。¶

*** 祖意
:PROPERTIES:
:head: 祖意
:END:
¶

祖意如空不是空。靈機爭墮有無功。三賢固¶
未明斯旨。十聖那能達此宗。透網金鱗猶滯¶
水。回途石馬出沙籠。慇懃為說西來意。莫問¶
西來及與東。¶

*** 玄機
:PROPERTIES:
:head: 玄機
:END:
¶

迢迢空劫勿能收。豈為塵機作繫留。妙體本¶
來無處所。通身何更有蹤由。靈然一句超群¶
象。逈出三乘不假修。撒手那邊千聖外。迴¶
程堪作火中牛。¶

*** 塵異
:PROPERTIES:
:head: 塵異
:END:
¶

濁者自濁清者清。菩提煩惱等空平。誰言卞¶
璧無人鑒。我道驪珠到處晶。萬法泯時全體¶
現。三乘分別強安名。丈夫皆有衝天志。¶
莫向如來行處行。¶

*** 演教
:PROPERTIES:
:head: 演教
:END:
¶

三乘次第演金言。三世如來亦共宣。初說有¶
空人盡執。後非空有眾皆緣。龍宮滿藏醫方¶
義。鶴樹終談理未玄。真淨界中纔一念。閻浮¶
早已八千年。¶

*** 達本
:PROPERTIES:
:head: 達本
:END:
¶

勿於中路事空王。策杖還須達本鄉。雲水隔¶
時君莫住。雪山深處我非忘。尋思去日顏如¶
玉。嗟歎迴來鬢似霜。撒手到家人不識。更無¶
一物獻尊堂。¶

*** 還源
:PROPERTIES:
:head: 還源
:END:
¶

返本還源事已差。本來無住不名家。萬年
<pb:T_T51n2076_0455c>¶
松逕雪深覆。一帶峯巒雲更遮。賓主穆時¶
全是妄。君臣合處正中邪。還鄉曲調如何¶
唱。明月堂前枯樹華。¶

*** 迴機
:PROPERTIES:
:head: 迴機
:END:
¶

涅槃城尚猶危。陌路相逢沒定期。權挂垢¶
衣云是佛。却裝珍御復名誰。木人夜半穿靴¶
去。石女天明戴帽歸。萬古碧潭空界月。再三¶
撈漉始應知。¶

*** 轉位
:PROPERTIES:
:head: 轉位
:END:
¶

披毛戴角入𢌅來。優鉢羅華火開。煩惱海¶
中為雨露。無明山上作雲雷。鑊湯爐炭吹教¶
滅。劍樹刀山喝使摧。金鎖玄關留不住。行於¶
異類且輪迴。¶

*** 一色
:PROPERTIES:
:head: 一色
:END:
¶

枯木巖前差路多。行人到此盡蹉跎。鷺鸞立¶
雪非同色。明月蘆華不似他。了了了時無可¶
了。玄玄玄處亦須訶。殷勤為唱玄中曲。空¶
蟾光撮得麼。¶

** 雲頂山僧德敷詩十首
:PROPERTIES:
:head: 雲頂山僧德敷詩十首
:END:
¶

*** 語默難測
:PROPERTIES:
:head: 語默難測
:END:
¶

閑坐冥然聖莫知。縱言無物比方伊。石人把¶
板雲中拍。木女含笙水底吹。若道不聞渠未¶
曉。欲尋其響爾還疑。教君唱和仍須和。休問¶
宮商竹與絲。¶

*** 祖教異
:PROPERTIES:
:head: 祖教逈異
:END:
¶

祖意逈然傳一句。教中廣布引三乘。淨名倒¶
嶽雷聲吼。鶖子孤潭月影澄。𢌅市賣魚忘進¶
趣。巖林飼虎望超升。雖知同體權方便。也似¶
炎天日燈。
<pb:T_T51n2076_0456a>¶

*** 學雖得妙
:PROPERTIES:
:head: 學雖得妙
:END:
¶

棲心學道數如塵。認得曹谿有幾人。若使聖¶
凡無罣礙。便應甎瓦是修真。瞥然一念邪思¶
起。已屬多生放逸因。不遇祖師親指的。臨¶
機開口卒難陳。¶

*** 問來祇對不得
:PROPERTIES:
:head: 問來祇對不得
:END:
¶

莫誇祇對句分明。執句尋言誤殺卿。只合文¶
殊便是道。虧他居士杳無聲。見人須棄敲門¶
物。知路仍忘堠子名。儻若不疑言會盡。何妨¶
默默默浮生。¶

*** 無指的
:PROPERTIES:
:head: 無指的
:END:
¶

不居南北與東西。上下虛空豈可齊。現小毛¶
頭猶道廣。變長天外尚嫌低。頓乾四海紅塵¶
起。能竭三塗黑業迷。如此萬般皆屬壞。更須¶
前進問曹谿。¶

*** 自樂僻執
:PROPERTIES:
:head: 自樂僻執
:END:
¶

雖然僻執不風流。懶出松門數十秋。合掌有¶
時慵問佛。折腰誰肯見王侯。電光夢世非堅¶
久。欲火蒼生早晚休。自蘊本來靈覺性。不能¶
暫使挂心頭。¶

*** 問答須知起倒
:PROPERTIES:
:head: 問答須知起倒
:END:
¶

問答須教知起倒。龍頭蛇尾自欺謾。如王秉¶
劍猶王意。似鏡當臺待鏡觀。眨眼參差千里¶
莽。低頭思慮萬重灘。各於此道爭深見。何啻¶
前程作野干。¶

*** 言行相扶
:PROPERTIES:
:head: 言行相扶
:END:
¶

言語行時不易行。如烏如兔兩光明。寧關晝¶
夜精勤得。非是貪瞋懈怠生。菩薩尚猶難說¶
到。聲聞焉敢擬論評。然無地位長閑坐。誰料
<pb:T_T51n2076_0456b>¶
龍神來捧迎。¶

*** 一句子
:PROPERTIES:
:head: 一句子
:END:
¶

一句子玄不可盡。颯然會了奈渠何。非干世¶
事成無事。祖教心魔是佛魔。貧子喻中明此¶
道。獻珠偈顯張羅。空門有路平兼廣。痛切¶
相招誰肯過。¶

*** 古今大意
:PROPERTIES:
:head: 古今大意
:END:
¶

古今以拂示東南。大意幽微肯易參。動指掩¶
頭元是一。斜眸拊掌固非三。道吾無笏同人¶
會。石鞏彎弓作者諳。此理若無師印授。欲將¶
何見語玄談。¶

** 僧潤詩三首
:PROPERTIES:
:head: 僧潤詩三首
:END:
¶

*** 因覽寶林傳
:PROPERTIES:
:head: 因覽寶林傳
:END:
¶

祖月禪風集寶林。二千餘載道堪尋。雖分西¶
國與東國。不隔人心到佛心。迦葉最初傳去¶
盛。慧能末後得來深。覽斯頓悟超凡眾。嗟彼¶
常迷古與今。¶

*** 贈道者
:PROPERTIES:
:head: 贈道者
:END:
¶

一語真空出世間。可憐迷者蟾循環。此生勝¶
坐三禪樂。好句長吟萬事閑。秋月圓來看盡¶
夜。野雲散去落何山。到頭自了方為了。休執¶
他經扣祖關。¶

*** 贈禪客
:PROPERTIES:
:head: 贈禪客
:END:
¶

了妄歸真萬慮空。河沙凡聖體通同。迷來盡¶
似蛾投焰。悟去皆如鶴出籠。片月影分千㵎¶
水。孤松聲任四時風。直須密契心心地。休苦¶
勞生睡夢中。¶
景德傳燈錄卷第二十九
<pb:T_T51n2076_0456c>¶

