#-*- mode: org; -*-
#+DATE: 2011-04-26 17:35:16
#+PROPERTY: baseedition DCS
#+PROPERTY: id T51n2076
#+PROPERTY: title 景德傳燈錄
#+PROPERTY: JUAN 1
<pb:DCS_T51n2076_0001a>¶
景徳傳燈録卷第一。¶
宋道原纂。¶
七佛天竺祖師。¶
毘婆尸佛。尸棄佛。毘舍浮佛。拘留孫佛。¶
拘那含牟尼佛。迦葉佛。釋迦牟尼佛。¶
天竺一十五祖。(内一組旁出。)¶
第一祖摩訶迦葉。第二祖阿難。¶
第三祖商那和修。(旁出末田底迦。)第四祖優波毱多。¶
第五祖提多迦。第六祖彌遮迦。¶
第七祖婆須蜜。第八祖佛陀難提。¶
第九祖伏駄蜜多。第十祖脇尊者。¶
第十一祖富那夜奢。第十二祖馬鳴大士。¶
第十三祖迦毘摩羅。第十四祖龍樹大士。¶
敍七佛。¶
古佛應世綿歴無窮。不可以周知而悉數也。¶
<pb:DCS_T51n2076_0001b>¶
故近譚賢劫有千如來。曁于釋迦但紀七佛。¶
案長阿含經云。七佛精進力、放光滅暗冥。各¶
各坐樹下、於中成正覺。又曼殊室利爲七佛¶
祖師。金華善慧大士。登松山頂行道。感七佛¶
引前、維摩接後。今之撰述、斷自七佛而下。¶
毘婆尸佛
毘婆尸佛毘婆尸佛。(過去莊嚴劫第九百九十八尊。)偈曰、身從無相¶
中受生。猶如幻出諸形像。幻人心識本來無。¶
罪福皆空無所住。長阿含經云。人壽八萬¶
歳時、此佛出世。種刹利、姓拘利若。父盤頭、母¶
盤頭婆提。居盤頭婆提城、坐波波羅樹下。説¶
法三會。度人三十四萬八千人。神足二、一名¶
騫茶、二名提舍。侍者無憂。子方膺。¶
尸棄佛
尸棄佛。(莊嚴劫第九百九十九尊。)偈曰、起諸善法本是¶
幻。造諸惡業亦是幻。身如聚沫心如風。幻出¶
無根無實性。長阿含經云。人壽七萬歳時、¶
此佛出世。種刹利、姓拘利若。父明相、母光耀。¶
居光相城、坐芬陀利樹下。説法三會。度人二¶
十五萬。神足二、一名阿毘浮、二名婆婆。侍者¶
<pb:DCS_T51n2076_0002a>¶
忍行。子無量。毘舍浮佛
毘舍浮佛。(莊嚴劫第一千尊。)偈曰、¶
假借四大以爲身。心本無生因境有。前境若¶
無心亦無。罪福如幻起亦滅。長阿含經云。¶
人壽六萬歳時、此佛出世。種刹利、姓拘利若。¶
父善燈、母稱戒。居無喩城、坐婆羅樹下。説法¶
二會。度人一十三萬。神足二、一扶遊、二鬱多¶
摩。侍者寂滅。子妙覺。拘留孫佛
拘留孫佛。(見在賢劫第一尊。)¶
偈曰、見身無實是佛身。了心如幻是佛幻。¶
了得身心本性空。斯人與佛何殊別。長阿¶
含經傳。人壽四萬歳時、此佛出世。種婆羅門、¶
姓迦葉。父禮得、母善枝。居安和城、坐尸利沙¶
樹下。説法一會。度人四萬。神足二、一薩尼、二¶
毘樓。侍者善覺。子上勝。拘那含牟尼佛
拘那含牟尼佛。(賢劫¶
第二尊。)偈曰、佛不見身知是佛。若實有知別¶
無佛。智者能知罪性空。坦然不怖於生死。¶
長阿含經傳。人壽三萬歳時、此佛出世。種婆¶
羅門、姓迦葉。父大徳、母善勝。居清淨城、坐烏¶
暫婆羅門樹下。説法一會。度人三萬。神足二、¶
<pb:DCS_T51n2076_0002b>¶
一舒槃那、二鬱多樓。侍者安和。子導師。¶
迦葉佛
迦葉佛。(賢劫第三尊。)偈曰、一切衆生性清淨。從¶
本無生無可滅。即此身心是幻生。幻化之中¶
無罪福。長阿含經云。人壽二萬歳時、此佛¶
出世。種婆羅門、性迦葉。父梵徳、母財主。居波¶
羅奈城、坐尼拘律樹下。説法一會。度人二萬。¶
神足二、一提舍、二婆羅婆。侍者善友。子集軍。¶
釋迦牟尼佛
釋迦牟尼佛、(賢劫第四尊。)姓刹利。父淨飯天、母大¶
清淨妙。位登補處、生兜率天上。名曰勝善天¶
人。亦名護明大士。度諸天衆、説補處行。亦於¶
十方界中現身説法。普耀經云。佛初生刹利¶
王家。放大智光明、照十方世界。地涌金蓮華、¶
自然捧雙足。東西及南北、各行於七歩。分手¶
指天地作師子吼聲。上下及四維、無能尊我¶
者。即周昭王二十四年甲寅歳四月八日也。¶
至四十二年二月八日。年十九、欲求出家。而¶
自念言、當復何遇。即於四門遊觀、見四等事。¶
心有非喜、而作思惟。此老病死終可厭離。於¶
<pb:DCS_T51n2076_0003a>¶
是夜子時、有一天人。名曰淨居。於窓牖中叉¶
手白太子言。出家時至、可去矣。太子聞已、心¶
生歡喜、即逾城而去。於檀特山中修道。始於¶
阿藍迦藍處。三年學不用處定、知非便捨。復¶
至鬱頭藍弗處。三年學非非想定、知非亦捨。¶
又至象頭山、同諸外道。日食麻麥、經于六年。¶
故經云、以無心意無授行。而悉摧伏諸外道。¶
先歴試邪法。示諸方便、發諸異見。令至菩提。¶
故普集經云。菩薩於二月八日明星出時成¶
佛。號天人師、時年三十矣。即穆王三年癸未¶
歳也。既而於鹿野苑中。爲憍陳如等五人。轉¶
四諦法輪、而論道果。説法住世四十九年。後¶
告弟子摩訶迦葉。吾以清淨法眼、涅槃妙心。¶
實相無相、微妙正法。將付於汝汝當護持。并¶
敕阿難、副貳傳化、無令斷絶。而説偈言。¶
法本法無法、無法法亦法。今付無法時、法法¶
何曾法。尓時世尊説此偈已、復告迦葉。吾¶
將金縷僧伽梨衣、傳付於汝。轉授補處、至慈¶
<pb:DCS_T51n2076_0003b>¶
氏佛出世。勿令朽壞。迦葉聞偈、頭面禮足曰。¶
善哉善哉、我當依敕、恭順佛故。尓時世尊至¶
拘尸那城、告諸大衆。吾今背痛、欲入涅槃。即¶
往煕蓮河側娑羅雙樹下。右脇累足、泊然宴¶
寂。復從棺起、爲母説法。特示雙足化婆耆。并¶
説無常偈曰。諸行無常、是生滅法。生滅滅¶
巳、寂滅爲樂。時諸弟子、即以香薪競茶毘¶
之。燼後金棺如故。尓時大衆即於佛前以偈¶
讚曰。凡俗諸猛熾、何能致火爇。請尊三昧¶
火、闍維金色身。尓時金棺從座而擧。高七¶
多羅樹、往反空中。化火三昧須臾灰生。得舍¶
利八斛四斗。即穆王五十二年壬申歳二月¶
十五日也。自世尊滅後一千一十七年。教至¶
中夏。即後漢永平十年戊辰歳也。第一祖摩訶迦葉
第一祖¶
摩訶迦葉。摩竭陀國人也。姓婆羅門。父飮澤¶
母香志。昔爲鍛金師。善明金性使其柔伏。付¶
法傳云。甞於久遠劫中。毘婆尸佛入涅槃後。¶
四衆起塔。塔中像面上金色、有少缺壞。時有¶
<pb:DCS_T51n2076_0004a>¶
貧女。將金珠往金師所請飾佛面。既而因共¶
發願。願我二人爲無姻夫妻。由是因縁九十¶
一劫身皆金色。後生梵天。天壽盡。生中天摩¶
竭陀國婆羅門家。名曰迦葉波此云飮光勝¶
尊。蓋以金色爲號也。繇是志求出家、冀度諸¶
有。佛言、善來比丘。鬚髮自除、袈裟著體。常於¶
衆中稱歎第一。復言、吾以清淨法眼、將付於¶
汝。汝可流布、無令斷絶。涅槃經云。尓時世尊¶
欲涅槃。時迦葉不在衆會。佛告諸大弟子。迦¶
葉來時可令宣揚正法眼藏。爾時迦葉在耆¶
闍崛山賓鉢羅窟。覩勝光明、即入三昧。以淨¶
天眼、觀見世尊。於煕連河側入般涅槃。乃告¶
其徒曰。如來涅槃也、何其駛哉。即至雙樹間、¶
悲戀號泣。佛於金棺内現雙足。尓時迦葉告¶
諸比丘。佛已茶毘、金剛舍利非我等事。我等¶
宜當結集法眼、無令斷絶。乃説偈曰。如來¶
弟子且莫涅槃。得神通者、當赴結集。於是¶
得神通者。悉集王舍耆闍崛山賓鉢羅窟。時¶
<pb:DCS_T51n2076_0004b>¶
阿難爲漏未盡、不得入會。後證阿羅漢果、由¶
是得入。迦葉乃白衆言。此阿難比丘多聞總¶
持、有大智慧。常隨如來梵行清淨。所聞佛法。¶
如水傳器、無有遺餘。佛所讚歎、聰敏第一。宜¶
可請彼集修多羅藏。大衆默然。迦葉告阿難¶
曰。汝今宜宣法眼。阿難聞語信受。觀察衆心¶
而宣偈言。比丘諸眷屬離佛不莊嚴。猶如¶
虚空中、衆星之無月。説是偈已、禮衆僧足。¶
升法座而説是言。如是我聞。一時佛住某處¶
説某經教。乃至人天等作禮奉行。時迦葉問¶
諸比丘。阿難所言不錯謬乎。皆曰、不異世尊¶
所説。迦葉乃告阿難言。我今年不久留。今將¶
正法付囑於汝。汝善守護、聽吾偈言。法法¶
本來法、無法無非法。何於一法中、有法有不¶
法。説偈已、乃持僧伽梨衣入鷄足山、俟慈¶
氏下生。即周孝王五年丙辰歳也。第二祖阿難
第二祖¶
阿難。王舍城人也。姓刹利帝。父斛飯王。實佛¶
之從弟也。梵語阿難陀。此云慶喜、亦云歡喜。¶
<pb:DCS_T51n2076_0005a>¶
如來成道夜生、因爲之名。多聞博達智慧無¶
礙。世尊以爲總持第一。甞所讚歎。加以宿世¶
有大功徳。受持法藏、如水傳器。佛乃命爲侍¶
者。後阿闍世王白言。仁者如來迦葉尊勝二¶
師。皆已涅槃。而我多故、悉不能覩。仁者般涅¶
槃時、願垂告別。阿難許之後自念言。我身危¶
脆、猶如聚沫。況復衰老、豈堪長久。又念、阿闍¶
世王與吾有約。乃詣王宮告之曰。吾欲入涅¶
槃、來辭耳。門者曰、王寢、不可以聞。阿難曰、俟¶
王覺時、當爲我説。時阿闍世王。夢中見一寳¶
蓋、七寳嚴飾。千萬億衆圍繞瞻仰。俄而風雨¶
暴至、吹折其柄。珍寳瓔絡悉墜於地。心甚驚¶
異既寤。門者具白上事。王聞語已、失聲號慟、¶
哀感天地。即至毘舍離城。見阿難在常河中¶
流跏趺而坐。王乃作禮而説偈言。稽首三¶
界尊、棄我而至此。暫憑悲願力、且莫般涅槃。¶
時毘舍離王亦在河側。復説偈言。尊者一¶
何速、而歸寂滅場。願住須臾間、而受於供養。¶
<pb:DCS_T51n2076_0005b>¶
尓時阿難見二國王咸來勸請。乃説偈言。¶
二王善嚴住勿爲苦悲戀。涅槃當我靜、而無¶
諸有故。阿難復念。我若偏向一國、而般涅¶
槃。諸國爭競、無有是處。應以平等度諸有情。¶
遂於常河中流將入寂滅。是時山河大地六¶
種震動。雪山中有五百仙人。覩茲瑞應、飛空¶
而至。禮阿難足、胡跪白言。我於長老當證¶
佛法。願垂大慈度脱我等。阿難默然受請。¶
即變殑伽河悉爲金地。爲其仙衆説諸大法。¶
阿難復念。先所度脱弟子應當來集。須臾五¶
百羅漢從空而下。爲諸仙人出家受具。其仙¶
衆中有二羅漢。一名商那和修。二名末田底¶
迦。阿難知是法器、乃告之曰。昔如來以大法¶
眼付大迦葉。迦葉入定而付於我。我今將滅、¶
用傳於汝。汝受吾教、當聽謁言。本來付有¶
法、付了言無法。各各須自悟、悟了無無法。¶
阿難付法眼藏竟、踊身虚空作十八變。入風¶
奮迅三昧分身四分。一分奉侗利天。一分奉¶
<pb:DCS_T51n2076_0006a>¶
娑竭羅龍宮。一分奉毘舍離龍王。一分奉阿¶
闍世王。各造寳塔而供養之。乃厲王十二年¶
癸巳歳也。第三祖商那和修者
第三祖商那和修者。摩突羅國¶
人也。亦名舍那婆斯。姓毘舍多。父林勝母憍¶
奢耶。在胎六年而生。梵云商諾迦。此云自然¶
服。即西域九枝秀草名也。若羅漢聖人降生。¶
則此草生於淨潔之地。和修生時、瑞草斯應。¶
昔如來行化至摩突羅國。見一青林、枝葉茂¶
盛。語阿難曰、此林地名優留茶。吾滅度後一¶
百年。有比丘商那和修於此地轉妙法輪。後¶
百歳果誕和修、出家證道。授慶喜尊者法眼、¶
化導有情。及止此林。降二火龍、歸順佛教。龍¶
因施其地以建梵宮。尊者化縁既久、思付正¶
法。尋於吒利國得優波毱多以爲給侍。因問¶
毱多曰、汝年幾耶。答曰、我年十七。師曰、汝身¶
十七、性十七耶。答曰、師髮已白。爲髮白耶、心¶
白耶。師曰、我但髮白、非心白耳。毱多曰、我身¶
十七。非性十七也。和修知是法器。後三載、遂¶
<pb:DCS_T51n2076_0006b>¶
爲落髮受具。乃告曰。昔如來以無上法眼藏、¶
付囑迦葉。展轉相授而至於我。我今付汝、勿¶
令斷絶。汝受吾教、聽吾偈言。非法亦非心¶
無心亦無法。説是心法時、是法非心法。¶
説偈已。即隱於罽賓國南象白山中。後於三¶
昧中見弟子毱多。有五百徒衆常多懈慢尊¶
者乃往彼。現龍奮迅三昧以調伏之。而説偈¶
曰。通達非彼此、至聖無長短。汝除輕慢意、¶
疾得阿羅漢。五百此丘聞偈已。依教奉行、¶
皆獲無漏。尊者乃作十八變化火光三昧。用¶
焚其身。毱多收舍利、葬於梵迦羅山。五百比¶
丘人持一幡。迎導至彼建塔供養。乃宣王二¶
十三年乙未歳也。第四祖優波毱多
第四祖優波毱¶
多者。吒利國人也。亦名優波崛多。又名鄔波¶
毱多。姓首陀父善意。十七出家二十證果。隨¶
方行化至摩突羅國。得度者甚衆。由是魔宮¶
震動。波旬愁怖。遂竭其魔力以害正法。尊者¶
即入三昧、觀其所由。波旬復伺便。密持瓔絡¶
<pb:DCS_T51n2076_0007a>¶
縻之于頚。及尊者出定。乃取人狗蛇三屍化¶
爲花鬘。軟言慰諭波旬曰。汝與我瓔珞甚是¶
珍妙。吾有花鬘以相酬奉。波旬大喜、引頚受¶
之。即變爲三種臭屍蟲蛆壞爛。波旬厭惡、大¶
生憂惱。盡己神力不能移動。乃升六欲天告¶
諸天王。又詣梵王求其解免。彼各告言、十力¶
弟子所作神變。我輩凡陋、何能去之。波旬曰、¶
然則奈何。梵王曰。汝可歸心尊者、即能除斷。¶
乃爲説偈令其迴向曰。若因地倒、還因地起。¶
離地求起、終無其理。波旬受教已、即下天宮。¶
禮尊者足、哀露懺悔。毱多曰。汝自今去。於如¶
來正法更不作嬈害否。波旬曰。我誓迥向佛道、¶
永斷不善。毱多曰。若然者、汝可口自唱言歸¶
依三寳。魔王合掌三唱、花鬘悉除。乃歡喜踊¶
躍。作禮尊者而説偈曰。稽首三昧尊、十力¶
聖弟子。我今願迥向、勿令有劣弱。尊者在¶
世、化導證果最多。毎度一人、以一籌置於石¶
室。其室縱十八肘、廣十二肘。充滿其間。最後¶
<pb:DCS_T51n2076_0007b>¶
有一長者子。名曰香衆。來禮尊者、志求出家。¶
尊者問曰。汝身出家、心出家。答曰、我來出家、¶
非爲身心。尊者曰、不爲身心、復誰出家。答曰、¶
夫出家者無我我故。無我我故、即心不生滅。¶
心不生滅、即是常道。諸佛亦常。心無形相、其¶
體亦然。尊者曰汝當大悟、心自通達。宜依佛¶
法僧紹隆聖種。即爲剃度、受具足戒。仍告之¶
曰。汝父甞夢金日而生汝。可名提多迦。復謂¶
曰、如來以大法眼藏。次第傳授以至於我。今¶
復付汝聽吾偈言。心自本來心、本心非有¶
法。有法有本心、非心非本法。付法已、乃踊¶
身虚空。呈十八變、然復本座跏趺而逝。多迦¶
以室内籌用焚其躯。收舍利建塔供養。即平¶
王三十一年庚子歳也。第五祖提多迦
第五祖提多迦者。¶
摩伽陀國人也。初生之時。父夢金日自屋而¶
出。照耀天地。前有大山、諸寳嚴飾。山頂泉涌¶
滂沲四流。後遇毱多尊者。爲解之曰、寳山者¶
吾身也。泉涌者、法無盡也。日從屋出者。汝今¶
<pb:DCS_T51n2076_0008a>¶
入道之相也。照耀天地者、汝智慧超越也。尊¶
者本名香衆。師因易今名焉。梵云提多迦、此¶
云通眞量也。多迦聞師説已。歎喜踊躍、而唱¶
偈言。巍巍七寳山、常出智慧泉。迴爲眞法¶
味、能度諸有縁。毱多尊者亦説偈曰。¶
我法傳於汝、當現大智慧。金日從屋出、照耀¶
於天地。提多迦聞師妙偈、設禮奉持。後至¶
中印度。彼國有八千大僊。彌遮迦爲首。聞尊¶
者至、率衆瞻禮。謂尊者曰、昔與師同生梵天。¶
我遇阿私陀仙人授我仙法。師逢十力弟子¶
修習禪那。自此報分殊途、已經六劫。尊者曰、¶
支離累劫、誠哉不虚。今可捨邪歸正、以入佛¶
乘。彌遮迦曰。昔阿私陀仙人授我記云。汝卻¶
後六劫。當遇同學、獲無漏果。今也相遇、非宿¶
縁耶。願師慈悲令我解脱。尊者即度出家命¶
聖授戒。餘仙衆始生我慢。尊者示大神通。於¶
是倶發菩提心、一時出家。乃告彌遮迦曰。昔¶
如來以大法眼藏密付迦葉。展轉相授而至¶
<pb:DCS_T51n2076_0008b>¶
於我。我今付汝、當護念之。乃説偈曰。通達¶
本法心、無法無非法。悟了同未悟、無心亦無¶
法。説偈已、踊身虚空、作十八變。火光三昧¶
自焚其躯。彌遮迦與八千比丘同收舍利。於¶
班茶山中起塔供養。即莊王七年己丑歳也。¶
第六祖彌遮迦
第六祖彌遮迦者。中印度人也。既傳法已遊¶
化至北天竺國。見雉堞之上有金色祥雲。歎¶
曰、斯道人氣也。必有大士、爲吾法嗣。乃入城、¶
於闤闠間有一人。手持酒器逆而問曰。師何¶
方而來、欲往何所。師曰、從自心來、欲往無處。¶
曰、識我手中物否。師曰、此是觸器而負淨者。¶
曰、師還識我否。師曰、我即不識識即非我。又¶
謂曰、汝試自稱名氏。吾當後示本因。彼人説¶
偈而答。我從無量劫、至于生此國。本姓頗羅¶
墮、名字婆須蜜。師曰、我師提多迦説。世尊昔¶
遊北印度、語阿難言。此國中吾滅後三百年。¶
有一聖人。姓頗羅墮名婆須蜜。而於禪祖當¶
獲第七。世尊記汝、汝應出家。彼乃置器禮師¶
<pb:DCS_T51n2076_0009a>¶
側立而言曰。我思往劫甞作檀那。獻一如來¶
寳座。彼佛記我云。汝於賢劫釋迦法中宣傳¶
至教。今符師説、願加度脱。師即與披剃復圓¶
戒相。乃告之曰。正法眼藏今付於汝。勿令斷¶
絶。乃説偈曰。無心無可得、説得不名法。若¶
了心非心、始解心心法。師説偈已、入師子¶
奮迅三昧。踊身虚空、高七多羅樹。卻復本坐、¶
化火自焚。婆須蜜收靈骨、貯七寳函。建浮圖¶
寘于上級。即襄王十七年甲申歳也。第七祖婆須蜜
第七¶
祖婆須蜜者。北天竺國人也。姓頗羅墮。常服¶
淨衣、執酒器。遊行里閈、或吟或嘯。人謂之狂。¶
及遇彌遮迦尊者。宣如來往誌、自省前縁。投¶
器出家、授法行化。至迦摩羅國、廣興佛事。於¶
法座前、忽有一智者。自稱我名佛陀難提。今¶
與師論義。師曰、仁者、論即不義、義即不論。若¶
擬論義、終非義論。難提知師義勝、心即欽伏。¶
曰、我願求道、霑甘露味。尊者遂與剃度而授¶
具戒。復告之曰。如來正法眼藏、我今付汝。汝¶
<pb:DCS_T51n2076_0009b>¶
當護持。乃説偈曰。心同虚空界、示等虚空¶
法。證得虚空時、無是無非法。尊者即入慈¶
心三昧。時梵王帝釋及諸天衆。倶來作禮、而¶
説偈言。賢劫衆聖祖、而當第七位。尊者哀¶
念我、請爲宣佛地。尊者從三昧起。示衆云、¶
我所得法、而非有故。若識佛地、離有無故。説¶
此語已。還入三昧、示涅槃相。難提即於本坐¶
起七寳塔。以葬全身。即定王十九年辛未歳¶
也。第八祖佛陀難提
第八祖佛陀難提者。迦摩羅國人也。姓¶
瞿曇氏。頂有肉髻辯捷無礙。初遇婆須蜜尊¶
者出家受教。既而領徒行化。至提伽國城毘¶
舍羅家。見舍上有白光上騰。謂其徒曰、此家¶
當有聖人。口無言説眞大乘器。不行四衢知¶
觸穢耳。言訖、長者出致禮、問何所須。尊者曰、¶
我求侍者。曰、我有一子、名伏駄蜜多。年已五¶
十。口未曾言足未曾履。尊者曰、如汝所説、眞¶
吾弟子。尊者見之遽起禮拜。而説偈曰。¶
父母非我親誰是最親者。諸佛非我道誰爲¶
<pb:DCS_T51n2076_0010a>¶
最道者。尊者以偈答曰。汝言與心親、父¶
母非可比。汝行與道合、諸佛心即是。外求有¶
相佛、與汝不相似。欲識汝本心、非合亦非離。¶
伏駄蜜多聞師妙偈。便行七歩。師曰、此子昔¶
曾値佛。悲願廣大。慮父母愛情難捨。故不言¶
不履耳。時長者遂捨令出家。尊者尋授具戒。¶
復告之曰。我今以如來正法眼藏付囑於汝。¶
勿令斷絶。乃説偈曰。虚空無内外、心法亦¶
如此。若了虚空故、是達眞如理。伏駄蜜多¶
承師付囑。以偈讚曰。我師禪祖中、當得爲¶
第八。法化衆無量、悉獲阿羅漢。尓時尊者¶
佛陀難提、即現神變。卻復本坐、儼然寂滅。衆¶
興寳塔葬其全身。即景王十二年丙寅歳也。¶
第九祖伏駄蜜多
第九祖伏駄蜜多者。提伽國人。姓毘舍羅。既¶
受佛陀難提付囑。後至中印度行化。時有長¶
者香蓋、携一子而來。瞻禮尊者曰。此子處胎¶
六十歳、因號難生。復甞會一仙者。謂此兒非¶
凡、當爲法器。今遇尊者、可令出家。尊者即與¶
<pb:DCS_T51n2076_0010b>¶
落髮授戒。羯磨之際、祥光燭座。仍感舍利三¶
七粒現前。自此精進忘疲。既而師告曰。如來¶
大法眼藏今付於汝。汝護念之。乃説偈曰。¶
眞理本無名、因名顯眞理。受得眞實法、非眞¶
亦非僞。尊者付法已。即入滅盡三昧而般¶
涅槃。衆以香油栴檀闍維眞體。收舍利、建塔¶
于那爛陀寺。即敬王三十五年甲寅歳也。¶
第十祖脇尊
第十祖脇尊者。中印度人也。本名難生。初尊¶
者將誕、父夢一白象。背有寳座座上安一明¶
珠。從門而入、光照四衆。既覺遂生。後値伏駄¶
尊者。執侍左右、未甞睡眠。謂其脇不至席。遂¶
號脇尊者焉。初至華氏國、憩一樹下。右手指¶
地而告衆曰。此地變金色、當有聖人入會。言¶
訖、即變金色。時有長者子富那夜奢、合掌前¶
立。尊者問、汝從何來。夜奢曰、我心非往。尊者¶
曰、汝何處住。曰、我心非止。尊者曰、汝不定耶。¶
曰、諸佛亦然。尊者曰、汝非諸佛。曰、諸佛亦非¶
尊者。因説偈曰。此地變金色、預知於聖至。¶
<pb:DCS_T51n2076_0011a>¶
當坐菩提樹、覺華而成已。夜奢復説偈曰。¶
師坐金色地、常説眞實義。迴光而照我、令入¶
三摩諦。尊者知其意。即度出家、復具戒品。¶
乃告之曰。如來大法眼藏今付於汝。汝護念¶
之。乃説偈言。眞體自然眞、因眞説有理。領¶
得眞眞法、無行亦無止。尊者付法已。即現¶
神變而入涅槃。化火自焚。四衆各以衣裓¶
盛舍利。隨處興塔而供養之。即貞王二十二¶
年己亥歳也。第十一祖富那夜奢
第十一祖富那夜奢者。華氏¶
國人也。姓瞿曇氏父寳身。既得法於脇尊者。¶
尋詣波羅奈國。有馬鳴大士迎而作禮。因問¶
曰。我欲識佛、何者即是。師曰、汝欲識佛、不識¶
者是。曰、佛既不識、焉知是乎。師曰、既不識佛、¶
焉知不是。曰、此是鋸義。師曰、彼是木義。復問、¶
鋸義者何。曰、與師平出。又問、木義者何。師曰、¶
汝被我解。馬鳴豁然省悟、稽首歸依。遂求剃¶
度。師謂衆曰。此大士者、昔爲毘舍離國王。其¶
國有一類人如馬裸露。王運神力分身爲蠶。¶
<pb:DCS_T51n2076_0011b>¶
彼乃得衣。王後復生中印度。馬人感戀悲鳴、¶
因號馬鳴焉。如來記云。吾滅度後六百年。當¶
有賢者馬鳴。於波羅奈國摧伏異道。度人無¶
量、繼吾傳化。今正是時。即告之曰。如來大法¶
眼藏今付於汝。即説偈曰。迷悟如隱顯、明¶
暗不相離。今付隱顯法、非一亦非二。尊者¶
付法已。即現神變、湛然圓寂。衆興寳塔以閟¶
全身。即安王十四年戊戌歳也。第十二祖馬鳴大士
第十二祖¶
馬鳴大士者。波羅奈國人也。亦名功勝。以有¶
作無作諸功徳最爲殊勝、故名焉。既受法於¶
夜奢尊者。後於華氏國轉妙法輪。忽有老人¶
坐前仆地。師謂衆曰。此非庸流、當有異相。言¶
訖不見。俄從地踊出一金色人。復化爲女子。¶
右手指師而説偈曰。稽首長老尊。當受如¶
來記。今於此地上、宣通第一義。説偈已、瞥¶
然不見。師曰、將有魔來與吾校力。有頃風雨¶
暴至、天地晦冥。師曰、魔之來信矣吾當除之。¶
即指空中、現一大金龍。奮發威神、震動山嶽。¶
<pb:DCS_T51n2076_0012a>¶
師儼然於坐、魔事隨滅。經七日、有一小蟲。大¶
若蟭螟、濳形坐下。師以手取之、示衆曰。斯乃¶
魔之所變、盜聽吾法耳。乃放之令去魔不能¶
動。師告之曰。汝但歸依三寳、即得神通。遂復¶
本形、作禮懺悔。師問曰、汝名誰耶、眷屬多少。¶
曰、我名迦毘摩羅。有三千眷屬。師曰、汝盡神¶
力、變化若何。曰、我化巨海極爲小事。師曰、汝¶
化性海得否。曰、何謂性海、我未甞知。師即爲¶
説性海云。山河大地皆依建立。三昧六神通、¶
由茲發現。迦毘摩羅聞言、遂發信心。與徒衆¶
三千倶求剃度。師乃召五百羅漢與授具戒。¶
復告之曰。如來大法眼藏今當付汝。汝聽偈¶
言。隱顯即本法、明暗元不二。今付悟了法、¶
非取亦非離。付法已、即入龍奮迅三昧。挺¶
身空中、如日輪相、然後示滅。四衆以眞體藏¶
之龍龕。即顯王三十七年甲午歳也。第十三祖迦毘摩羅
第十¶
三祖迦毘摩羅者。華氏國人也。初爲外道。有¶
徒三千、通諸異論。後於馬鳴尊者得法。領徒¶
<pb:DCS_T51n2076_0012b>¶
至西印度。彼有太子、名雲自在。仰尊者名、請¶
於宮中供養。尊者曰、如來有教。沙門不得親¶
近國王大臣權勢之家。太子曰、今我國城之¶
北有大山焉。山中有一石窟。師可禪寂于此¶
否。尊者曰、諾。即入彼山。行數里、逢一大蟒。尊¶
者直進不顧。遂盤繞師身。師因與受三歸依。¶
蟒聽訖而去。尊者將至石窟。復有一老人素¶
服而出。合掌問訊。尊者曰、汝何所止。答曰、我¶
昔甞爲比丘。多樂寂靜。有初學比丘數來請¶
益。而我煩於應答、起瞋恨想。命終墮爲蟒¶
身。住是窟中、今已千載。適遇尊者、獲聞戒法、¶
故來謝耳。尊者問曰。此山更有何人居止。曰、¶
北去十里。有大樹、蔭覆五百大龍。其樹王名¶
龍樹。常爲龍衆説法。我亦聽受耳。尊者遂與¶
徒衆詣彼。龍樹出迎尊者曰。深山孤寂、龍蟒¶
所居。大徳至尊、何往神足。師曰、吾非至尊、來¶
訪賢者。龍樹默念曰。此師得決定性、明道眼¶
否。是大聖、繼眞乘否。師曰、汝雖心語、吾已意¶
<pb:DCS_T51n2076_0013a>¶
知。但辧出家、何慮吾之不聖。龍樹聞已悔謝。¶
尊者即與度脱。及五百龍衆倶授具戒。復告¶
龍樹曰。今以如來大法眼藏付囑於汝。諦聽¶
偈言。非隱非顯法、説是眞實際。悟此隱顯¶
法、非愚亦非智。付法已、即現神變、化火焚¶
身。龍樹收五色舍利建塔瘞之。即王四十¶
一年壬辰歳也。第十四祖龍樹尊
第十四祖龍樹尊者。西天¶
竺國人也。亦名龍勝。始於毘羅尊者得法後。¶
至南印度。彼國之人、多信福業。聞尊者爲説¶
妙法。遞相謂曰。人有福業、世間第一。徒言佛¶
性、誰能覩之。尊者曰、汝欲見佛性、先須除我¶
慢。彼人曰、佛性大小。尊者曰、非大非小、非廣¶
非狹。無福無報、不死不生。彼聞理勝、悉迴初¶
心。尊者復於座上現自在身。如滿月輪。一切¶
衆唯聞法音、不覩師相。彼衆中有長者子、名¶
迦那提婆。謂衆曰、識此相否。衆曰、目所未覩、¶
安能辨識。提婆曰。此是尊者現佛性體相以¶
示我等。何以知之。蓋以無相三昧形如滿月。¶
<pb:DCS_T51n2076_0013b>¶
佛性之義、廓然虚明。言訖、輪相即隱。復居本¶
坐、而説偈言。身現圓月相、以表諸佛體。説¶
法無其形、用辨非聲色。彼衆聞偈、頓悟無¶
生。咸願出家、以求解脱。尊者即爲剃髮。命諸¶
聖授具。其國先有外道五千餘人。作大幻術、¶
衆皆宗仰。尊者悉爲化之、令歸三寳。復造大¶
智度論、中論。十二門論、垂之於世。後告上首¶
弟子迦那提婆曰。如來大法眼藏今當付汝。¶
聽吾偈言。爲明隱顯法、方説解脱理。於法¶
心不證、無瞋亦無喜。付法訖、入月輪三昧¶
廣現神變。復就本坐、凝然禪寂。迦那提婆與¶
諸四衆。共建寳塔以葬焉。即秦始皇三十五¶
年己丑歳也。¶¶
景徳傳燈録卷第一。¶¶
