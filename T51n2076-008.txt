#-*- mode: org; -*-
#+DATE: 2011-04-26 17:35:16
#+PROPERTY: baseedition DCS
#+PROPERTY: id T51n2076
#+PROPERTY: title 景德傳燈錄
#+PROPERTY: JUAN 8
#+PROPERTY: LASTPB  <pb:DCS_T51n2076_0115a>
<pb:DCS_T51n2076_0115a>¶¶¶¶
景徳傳燈録卷第八。¶
懷讓禪師第二世下五十六人四十三人見録。¶
汾州無業禪師。澧州大同廣澄禪師。¶
池州南泉普願禪師。五臺鄧隱峯禪師。¶
温州佛㠗和尚。烏臼和尚。¶
潭州石霜山大善和尚。石臼和尚。¶
本谿和尚。石林和尚。¶
洪州西山亮坐主。黒眼和尚。¶
宋嶺和尚。齊峯和尚。¶
大陽和尚。紅螺山和尚。¶
泉州龜洋無了禪師。利山和尚。¶
韶州乳源和尚。松山和尚。¶
則川和尚。南嶽西園曇藏禪師。¶
百靈和尚。鎭州金牛和尚。¶
洞安和尚。忻州打地和尚。¶
<pb:DCS_T51n2076_0115b>¶
潭州秀谿和尚。磁州馬頭峯神藏禪師。¶
潭州林華善覺禪師。汀州水塘和尚。¶
古寺和尚。江西椑樹和尚。¶
京兆草堂和尚。袁州陽岐山甄叔禪師。¶
濛谿和尚。洛京黒澗和尚。¶
京兆興平和尚。逍遥和尚。¶
福谿和尚。洪州水老和尚。¶
浮盃和尚。潭州龍山和尚。¶
襄州居士龐蘊。天目山明覺禪師。王屋山行明禪師。京兆智藏禪師。¶
大陽山希頂禪師。蘇州崑山定覺禪師。隨州洪山大師。連州元提禪師。泉州¶
無了禪師。泉州慧忠禪師。安豐山懷空禪師。羅浮山道行禪師。廬山法藏¶
禪師。呂后山寧賁禪師。(已上一十三人無機縁語句不録)。¶
懷讓禪師第二世法嗣。¶
汾州無業禪師
汾州無業禪師者。商州上洛人也。姓杜氏。初¶
母李氏聞空中言。寄居得否、乃覺有娠。誕生¶
之夕、神光滿室。俯乃丱歳。行必直視、坐即跏¶
趺。九歳依開元寺志本禪師受大乘經。五行¶
倶下、諷誦無遺。十二落髮。二十受具戒於襄¶
<pb:DCS_T51n2076_0116a>¶
州幽律師。習四分律疏。才終便能敷演。毎爲¶
衆僧講涅槃大部。冬夏無廢。後聞馬大師禪¶
門鼎盛、特往瞻禮。馬祖覩其状貌瓌偉、語音¶
如鐘。乃曰、巍巍佛堂、其中無佛。師禮跪而問¶
曰。三乘文學粗窮其旨。常聞禪門即心是佛、¶
實未能了。馬祖曰、只未了底心即是、更無別¶
物。師又問、如何是祖師西來密傳心印。祖曰、¶
大徳正鬧在、且去別時來。師才出、祖召曰、大¶
徳。師迴首。祖云、是什麼。師便領悟、禮拜。祖云、¶
這鈍漢、禮拜作麼。(雲居錫拈云。什麼處是汾州正鬧。)自得旨、¶
尋詣曹谿禮祖塔。及廬嶽天台徧尋聖迹。自¶
洛抵雍、憩西明寺。僧衆擧請充兩街大徳。師¶
曰、非吾本志也。後至上黨。節度使李抱眞。重¶
師名行、旦夕瞻奉。師常有倦色、謂人曰。吾本¶
避上國浩穰。今復煩接君侯、豈吾心哉。乃之¶
緜上抱腹山。未久、又往清涼金閣寺。重閲大¶
藏、周八稔而畢。復南下至于西河。刺史董叔¶
纏請住開元精舍。師曰、吾縁在此矣。繇是雨¶
<pb:DCS_T51n2076_0116b>¶
大法雨、垂二十載。(廣語具別録。)并汾緇白、無不嚮¶
化。凡學者致問。師多答之云、莫妄想。唐憲宗¶
屡遺使徴召。師皆辭疾不赴。曁穆宗即位、思¶
一瞻禮。乃命兩街僧録靈阜等。齎詔迎請。至¶
彼作禮曰。皇上此度恩旨不同常時。願和尚¶
且順天心。不可言疾也。師微笑曰。貧道何徳、¶
累煩世主。且請前行、吾從別道去矣。乃沐身¶
剃髮。至中夜、告弟子惠愔等曰。汝等見聞覺¶
知之性。與太虚同壽、不生不滅。一切境界本¶
自空寂。無一法可得。迷者不了、即爲境惑。一¶
爲境惑、流轉不窮。汝等當知。心性本自有之、¶
非因造作。猶如金剛不可破壞。一切諸法、如¶
影如響、無有實者。故經云。唯有一事實、餘二¶
即非眞。常了一切空、無一物當情。是諸佛用¶
心處。汝等勤而行之。言訖、跏趺而逝。茶毘日、¶
祥雲五色異香四徹。所獲舍利、璨若玉珠。弟¶
子等貯以金棺。當長慶三年十二月。二十一¶
日葬于石塔。壽六十二臘四十二。敕謚大達¶
<pb:DCS_T51n2076_0117a>¶
國師、塔曰澄源。澧州大同廣澄禪師
澧州大同廣澄禪師。僧問、¶
如何是六根滅。師云、輪劍擲雲、無傷於物。問、¶
如何是本來人。師云、共坐不相識。僧云、恁麼¶
即學人禮謝下去。師云、暗冩愁膓寄與誰。¶
池州南泉普願禪師
池州南泉普願禪師者。鄭州新鄭人也。姓王¶
氏。唐至徳二年。依大隗山大慧禪師受業。三¶
十詣嵩嶽受戒。初習相部舊章、究毘尼篇聚。¶
次遊諸講肆。歴聽楞伽華嚴。入中百門觀、精¶
練玄義。後扣大寂之室。頓然忘筌、得遊戲三¶
昧。一日爲僧行粥次。馬大師問、桶裏是什麼。¶
師云、這老漢合取口作恁麼語話。自餘同參¶
之流、無敢徴詰。貞元十一年。憩錫于池陽自¶
構禪齋。不下南泉、三十餘載。大和初。宣城廉¶
使陸公亘嚮師道風。遂與監軍同請下山。申¶
弟子之禮。大振玄綱。自此學徒不下數百。言¶
滿諸方、目爲郢匠。一日師示衆云。道箇如如、¶
早是變也。今時師僧須向異類中行。歸宗云。¶
雖行蓄生行、不得蓄生報。師云、孟八郎又恁¶
<pb:DCS_T51n2076_0117b>¶
麼去也。師有時云。文殊普賢。昨夜三更毎人¶
與二十棒、趁出院也。趙州云、和尚棒教誰喫。¶
師云、且道、王老師過在什麼處。趙州禮拜而¶
出。(玄覺云、且道、趙州休去。是肯南泉不肯南泉。)師擬取明日遊莊¶
舍。其夜土地神先報莊主。莊主乃預爲備。師¶
到問莊主。爭知老僧來、排辧如此。莊主云、昨¶
夜土地報道和尚今日來。師云、王老師修行¶
無力。被鬼神覰見。有僧便問。和尚既是善知¶
識。爲什麼被鬼神覰見。師云、土地前更下一¶
分飯。(玄覺云、什麼處是土地前更下一分飯。雲居錫云、是賞伊罰伊。只如土地前見。¶
是南泉、不是南泉。)師有時云、江西馬祖説即心即佛。¶
王老師不恁麼道。不是心、不是佛、不是物。恁¶
麼道、還有過麼。趙州禮拜而出。時有一僧隨¶
問趙州云。上座禮拜了便出、意作麼生。趙州¶
云、汝却問取和尚。僧上問曰。適來諗上座意¶
作麼生。師云、他卻領得老僧意旨。師一日捧¶
鉢上堂。黄檗和尚居第一坐、見師不起。師問¶
云、長老什麼年中行道。黄檗云、空王佛時。師¶
<pb:DCS_T51n2076_0118a>¶
云、猶是王老師孫在下去。師一日問黄檗。黄¶
金爲世界、白銀爲壁落。此是什麼人居處。黄¶
檗云、是聖人居處。師云、更有一人、居何國土。¶
黄檗乃叉手立。師云、道不得、何不問王老師。¶
黄檗卻問。更有一人居何國土。師云、可惜許。¶
師又別時問黄檗。定慧等覺此理如何。黄檗¶
云、十二時中不依倚一物。師云、莫是長老見¶
處麼。黄檗云、不敢。師云、漿水價且置。草鞋錢¶
教阿誰還。師見僧斫木、師乃撃木三下。僧放¶
下斧子歸僧堂。師歸法堂、良久、卻入僧堂。見¶
前僧在衣鉢下坐。師云、賺殺人。僧問師、歸丈¶
室、將何指南。師云、昨夜三更失卻牛。天明失¶
卻火。師因東西兩堂各爭猫兒。師遇之白衆¶
曰。道得即救取猫兒。道不得即斬卻也。衆無¶
對、師便斬之。趙州自外歸、師擧前語示之。趙¶
州乃脱履安頭上而出。師曰、汝適來若在。即¶
救得猫兒也。師在方丈、與杉山向火次。師云、¶
不用指東指西。直下本分事道來。杉山插火¶
<pb:DCS_T51n2076_0118b>¶
箸、叉手立。師云、雖然如是。猶較王老師一線道。¶
有僧問訊、叉手而立。師云、太俗生。其僧便合¶
掌。師云、太僧生。僧無對。一僧洗鉢次、師乃奪¶
卻鉢。其僧即空手而立。師云、鉢在我手裏。汝¶
口喃喃作麼。僧無對。師因入菜園。見一僧、師¶
乃將瓦子打之。其僧迴顧、師乃翹足。僧無語。¶
師便歸方丈。僧隨後入問訊云。和尚適來擲¶
瓦子打某甲。豈不是警覺某甲。師云、翹足又¶
作麼生。僧無對。(後有僧問石霜云。南泉翹足意作麼生。石霜擧手云、還恁¶
麼無。)師示衆云。王老師要賣身、阿誰要買。一僧¶
出云、某甲買。師云、他不作貴價、不作賎價。汝¶
作麼生買。僧無對。(臥龍代云、屬某去也。禾山代云、是何道理。趙州代云、¶
明年來與和尚縫箇布衫。)師與歸宗麻谷同去。參禮南陽¶
國師。師先於路上畫一圓相云。道得即去。歸¶
宗便於圓相中坐。麻谷作女人拜。師云、恁麼¶
即不去也。歸宗云、是什麼心行。師乃相喚迴、¶
不去禮國師。(玄覺云、只如南泉恁麼道。是肯底語不肯語。雲居錫云、比來去¶
禮拜國師。南泉爲什麼卻相喚迴。且道、古人意作麼生。)師問神山。作什¶
<pb:DCS_T51n2076_0119a>¶
麼。對云打羅。師云、手打脚打。神山云、請和尚¶
道。師云、分明記取、擧似作家。(洞山別云、無脚手者、始解打羅。)¶
有一座主辭師。師問、什麼處去。對云、山下去。師¶
云、第一不得謗王老師。對云、爭敢謗和尚。師¶
乃噴水云、多少。座主便出去。(先雲居云、非師本意。先曹山云、¶
頼也。石霜云、不爲人斟酌。長慶云、請領語。雲居錫云。座主當時出去、是會不會。)¶
師一¶
日掩方丈門。將灰圍卻門外云。若有人道得、¶
即開。或有祇對、多未愜師意。趙州云、蒼天。師¶
便開門。師因翫月次、有僧便問。幾時得似這¶
箇去。師云、王老師二十年前亦恁麼來。僧云、¶
即今作麼生。師便歸方丈。陸亘大夫問云。弟¶
子從六合來。彼中還更有身否。師云、分明記¶
取、擧似作家。陸又謂師曰。和尚大不可思議。¶
到處世界皆成就。師云、適來總是大夫分上¶
事。陸異日又謂師曰。弟子亦薄會佛法。師便¶
問、大夫十二時中作麼生。陸云、寸絲不挂。師¶
云、猶是堦下漢。師又云、不見道、有道君王不¶
<pb:DCS_T51n2076_0119b>¶
納有智之臣。師上堂次、陸大夫云。請和尚爲¶
衆説法。師云、教老僧作麼生説。陸云、和尚豈¶
無方便。師云、道也欠少什麼。陸云、爲什麼有¶
六道四生。師云、老僧不教他。陸大夫與師見¶
人雙陸。拈起骰子云。恁麼不恁麼只恁麼信¶
彩去時如何。師拈起骰子云、臭骨頭十八。又¶
問云、弟子家中有一片石。或時坐或時臥。如¶
今擬鐫作佛、還得否。師云、得。大夫云、莫不得¶
否。師云、不得不得。(雲巖云、坐即佛不坐即非佛。洞山云、不坐即佛坐即¶
非佛。)趙州問、道非物外、物外非道。如何是物外¶
道。師便打。趙州捉住棒云。已後莫錯打人去。¶
師云、龍蛇易辨衲子難謾。師喚院主。院主應¶
諾。師云、佛九十日在忉利天爲母説法。時優¶
填王思佛。請目連運神通三轉。攝匠人往彼¶
雕佛像。只雕得三十一相。爲什麼梵音相雕¶
不得。院主問、如何是梵音相。師云、賺殺人。師¶
問維那、今日普請作什麼。對云、拽磨。師云、磨¶
從你拽。不得動著磨中心樹子。維那無語。(保福¶
代云。比來拽磨如今卻不成。法眼代云、恁麼即不拽也。)一日有大徳問¶
<pb:DCS_T51n2076_0120a>¶
師曰。即心是佛又不得。非心非佛又不得、師¶
意如何。師云、大徳且信即心是佛便了。更説¶
什麼得與不得。只如大徳喫飯了。從東廊上¶
西廊下。不可總問人得與不得也。師住庵時、¶
有一僧到庵。師向其僧道。某甲上山、待到齋¶
時。做飯先自喫了、送一分來山上。少時、其僧¶
自喫了。卻一時打破家事就牀臥。師待不見¶
來。便歸庵見僧臥。師亦去一邊而臥。僧便起¶
去。師後住云。我往前住庵時。有箇靈利道者。¶
直至如今不見。師拈起毬子問僧云、那箇何¶
似這箇。對云、不似。師云、什麼處見那箇、便道¶
不似。僧云、若問某甲見處。和尚放下手中物。¶
師云、許你具一隻眼。陸亘大夫向師道。肇法¶
師甚奇怪。道萬物同根是非一體。師指庭前¶
牡丹花云。大夫時人見此一株花。如夢相似。¶
陸罔測。陸又問、天王居何地位。師云、若是天¶
王、即非地位。陸云、弟子聞説天王是居初地。¶
師云、應以天王身得度者。即現天王身而爲¶
<pb:DCS_T51n2076_0120b>¶
説法。陸辭歸宣城治所。師問、大夫去彼、將何¶
治民。陸云、以智慧治民。師云、恁麼即彼處生¶
靈。盡遭塗炭去也。師入宣州、陸大夫出迎接。¶
指城門云、人人盡喚作雍門。未審和尚喚作¶
什麼門。師云、老僧若道、恐辱大夫風化。陸云、¶
忽然賊來時作麼生。師云、王老師罪過。陸又¶
問、大悲菩薩用如許多手眼作什麼。師云、只¶
如國家又用大夫作什麼。師爲馬大師設齋。¶
問衆云、馬大師來否。衆無對。洞山云、待有伴¶
即來。師云、子雖後生、甚堪雕琢。洞山云和尚¶
莫壓良爲賎。師洗衣次有僧問。和尚猶有這¶
箇在。師拈起衣云、爭奈這箇何。(玄覺云、且道、是一箇是兩¶
箇。)師問僧良欽。空劫中還有佛否。對云、有。師¶
云、是阿誰。對云、良欽。師云、居何國土。無語。僧問、¶
祖祖相傳合傳何事。師云、一二三四五。問、如¶
何是古人底。師云、待有即道。僧云、和尚爲什¶
麼妄語。師云、我不妄語、盧行者卻妄語。問、十¶
二時中以何爲境。師云、何不問王老師。僧云、¶
<pb:DCS_T51n2076_0121a>¶
問了也。師云、還曾與汝爲境麼。僧問、青蓮不¶
隨風火散時是什麼。師云、無風火不隨是什¶
麼。僧無對。師卻問、不思善、不思惡。思總不生時、¶
還我本來面目來。僧云、無容止可露。(洞山云、還曾將示人¶
麼。)師問座主云、你與我講經得麼。對云、某甲¶
與和尚講經。和尚須與某甲説禪始得。師云、¶
不可將金彈子博銀彈子去。座主云、某甲不¶
會。師云、汝道、空中一片雲。爲復釘釘住、爲復¶
藤纜著。問、空中有一珠、如何取得。師云、斫竹¶
布梯空中取。僧云、空中如何布梯。師云、汝擬¶
作麼生取。僧辭、問云、學人到諸方。有人問和¶
尚近日作麼生。未審如何祇對。師云、但向道、¶
近日解相撲。僧云、作麼生。師云、一拍雙泯。問、¶
父母未生時鼻孔在什麼處。師云、父母已生¶
了、鼻孔在什麼處。師將順世、第一坐問。和尚¶
百年後向什麼處去。師云、山下作一頭水牯¶
牛去。僧云、某甲隨和尚去還得也無。師云、汝¶
若隨我。即須㘅取一莖草來。師乃示疾。大和¶
<pb:DCS_T51n2076_0121b>¶
八年甲寅。十二月二十五日凌晨。告門人曰、¶
星翳燈幻亦久矣。勿謂吾有去來也。言訖而¶
謝。壽八十七臘五十八。明年春入塔。¶
五臺山隱峯禪師
五臺山隱峯禪師者。福建邵武人也。姓鄧氏。¶
(時稱鄧隱峯。)幼若不慧父母聽其出家。初遊馬祖¶
之門而未能覩奧。復來往石頭、雖兩番不捷。¶
(語見馬祖章。)而後於馬大師言下契會。師在石頭¶
時、問云。如何得合道去。石頭云、我亦不合道。¶
師云、畢竟如何。石頭云、汝被這箇得多少時¶
耶。一日石頭和尚剗草次。師在左側叉手而¶
立。石頭飛剗子。向師面前剗一株草。師云、和¶
尚只剗得這箇。不剗得那箇。石頭提起剗子。¶
師接得剗子、乃作剗勢。石頭云、汝只剗得那¶
箇。不解剗得這箇。師無對。(洞山代云。還有堆阜麼。)師一¶
日推土車次。馬大師展脚在路上坐。師云、請¶
師收足。大師云、已展不收。師云、已進不退。乃¶
推車碾過大師脚損。歸法堂執斧子云。適來¶
碾損老僧脚底出來。師便出於大師前引頚。¶
<pb:DCS_T51n2076_0122a>¶
大師乃置斧。師到南泉覩衆僧參次。南泉指¶
淨缾云。銅缾是境、缾中有水。不得動著境、與¶
老僧將水來。師便拈淨缾向南泉面前瀉。南¶
泉便休。師後到潙山。於上座頭解放衣鉢。潙¶
山聞師叔到。先具威儀下堂内。師見來、便倒¶
作睡勢。潙山便歸方丈師乃發去。少間、潙山¶
問侍者、師叔在否。對云、已去也。潙山云、去時¶
有什麼言語。對云、無言語。潙山云、莫道無言¶
語、其聲如雷。師以冬居衡嶽、夏止清涼。唐元¶
和中。荐登五臺、路出淮西。屬呉元濟阻兵違¶
拒王命。官軍與賊交鋒、未決勝負。師曰、吾當¶
去解其患。乃擲錫空中、飛身而過。兩軍將士¶
仰觀事符預夢。鬪心頓息。師既顯神異、慮成¶
惑衆。遂入五臺、於金剛窟前將示滅。先問衆¶
云。諸方遷化、坐去臥去、吾甞見之。還有立化¶
也無。衆云、有也。師云、還有倒立者否。衆云、未¶
甞見有。師乃倒立而化。亭亭然其衣順體。時¶
衆議舁就茶毘、屹然不動。遠近瞻視、驚歎無¶
<pb:DCS_T51n2076_0122b>¶
已。師有妹爲尼、時在彼。乃俯近而咄曰。老¶
兄疇昔不循法律。死更熒惑於人。於是以手¶
推之、憤然而踣。遂就闍維、收舍利入塔。¶
温州佛㠗和尚
温州佛㠗和尚。尋常見人來、以拄杖卓地云。¶
前佛也恁麼後佛也恁麼。僧問、正恁麼時作¶
麼生。師畫一圓相僧作女人拜。師乃打之。僧¶
問、如何是佛法大意。師云、賊也賊也。僧問、如¶
何是異類。師敲椀云、花奴花奴、喫飯來。¶
烏臼和尚
烏臼和尚。有玄紹二上座。從江西來參師。師¶
乃問云。二禪伯發足什麼處。僧云、江西。師以¶
拄杖打之。玄云、久知和尚有此機要。師云、你¶
既不會。後面箇僧祇對看。後面僧擬近前、師¶
便打云。信知同窠無異土、參堂去。¶
潭州石霜(一作瀧)大善和尚
潭州石霜(一作瀧)大善和尚。僧問、如何是佛法¶
大意。師云、春日雞鳴。僧云、學人不會。師云、中¶
秋犬吠。師上堂云、大衆出來出來。老漢有箇¶
法要。百年後不累你。衆云、便請和尚説。師云、¶
不消一堆火。洞山問、几前一童子甚是了事。¶
<pb:DCS_T51n2076_0123a>¶
如今不見、向甚處去也。師云、火焔上泊不得。¶
卻歸清涼世界去也。石臼和尚
石臼和尚。初參馬祖、¶
問什麼處來。師云、烏臼來。祖云、烏臼近日有¶
何言句。師云、幾人於此茫然在。祖云、茫然且¶
置。悄然一句作麼生。師乃近前三歩。祖云、我¶
有七棒。寄打烏臼、你還甘否。師云、和尚先喫、¶
某甲後甘。卻迴烏臼。本谿和尚
本谿和尚。龐居士問¶
云。丹霞打侍者、意在何所。師云、大老翁見人¶
長短在。居士云、爲我與師同參了。方敢借問。¶
師云、若恁麼從頭擧來。共你商量。居士云、大¶
老翁。不可共你説人是非。師云、念翁老年。居¶
士云、罪過罪過。石林和尚
石林和尚。一日龐居士來。¶
師乃竪起拂子云。不落丹霞機、試道一句。居¶
士奪卻拂子了、卻自竪起拳。師云、正是丹霞¶
機。居士云、與我不落看。師云、丹霞患唖、龐翁¶
患聾。居士云、恰是也恰是也。師無語。居士云、¶
向道偶你恁麼。師亦無語。又一日、師問居士¶
云。某甲有箇借問、居士莫惜言句。居士云、便¶
<pb:DCS_T51n2076_0123b>¶
請擧來。師云、元來惜言句。居士云、這箇問訊、¶
不覺落他便宜。師乃掩耳而已。居士云、作家¶
作家。亮座主。(隱洪州西山。)
亮座主。(隱洪州西山。)本蜀人也。頗講經論。¶
因參馬祖、祖問曰。見説座主大講得經論是¶
否。亮云、不敢。祖云、將什麼講。亮云、將心講。祖¶
云、心如工伎兒、意如和伎者。爭解講得經。亮¶
抗聲云。心既講不得、虚空莫講得麼。祖云、卻¶
是虚空講得。亮不肯、便出。將下堦、祖召云、座¶
主。亮迴首。祖云、是什麼。亮豁然大悟、禮拜。祖云、¶
這鈍根阿師、禮拜作麼。亮歸寺、告聽衆云。某甲¶
所講經論、謂無人及得。今日被馬大師一問。平¶
生功夫冰釋而已。乃隱西山、更無消息。黒眼和尚
黒眼和¶
尚。僧問、如何是不出世師。師云、善財拄杖子。問、¶
如何是佛法大意。師云、十年賣炭漢、不知秤¶
畔星。米嶺和尚
米嶺和尚。僧問、如何是衲衣下事。師¶
云、醜陋任君嫌、不挂雲霞色。師將示滅、乃遺¶
一偈云。祖祖不思議、不許常住世。大衆審¶
思惟、畢竟只這是。齊峯和尚
齊峯和尚。一日龐居士¶
<pb:DCS_T51n2076_0124a>¶
入院。師云、俗人頻頻入僧院討箇什麼。居士¶
迴顧兩邊云。誰恁道、誰恁道。師乃咄之。居士¶
云、在這裏。師云、莫是當陽道麼。居士云、背後¶
底。師迴首云、看看。居士云、草賊敗草賊敗。師¶
無語。居士又問、此去峯頂有幾里。師云、什麼¶
處去來。居士云、可畏峻硬、不得問著。師云、是¶
多少。居士云、一二三。師云、四五六。居士云、何不¶
道七。師云、才道七、便有八。居士云、得也得也。¶
師云、一任添取。居士乃咄之而去。師隨後咄¶
之。大陽和尚
大陽和尚。伊禪師參次。師云、伊禪近日¶
一般禪師。向目前指教人了取目前事。作這¶
箇爲人。還會文彩未兆時也無。伊云、擬向這¶
裏致一問。問、和尚不知可否。師云、答汝已了、¶
莫道可否。伊云、還識得目前也未。師云、是目¶
前作麼生識。伊云、要且遭人點檢。師云、誰、伊¶
云、某甲。師便咄之。伊退歩而立。師云、汝只解¶
瞻前、不解顧後。伊云、雪上更加霜。師云、彼此¶
無便宜。紅螺和尚
紅螺和尚在幽州。有頌示門人曰、¶
<pb:DCS_T51n2076_0124b>¶
紅螺山子近邊夷。度得之流半是奚。共語問¶
醻全不會。可憐只解那斯祈。泉州龜洋山無了禪師
泉州龜洋山¶
無了禪師者。莆田縣壷公宏塘人也。姓沈氏。¶
年七歳、父携入白重院。視之如家、因而捨愛。¶
至十八、剃度受具靈巖寺。後參大寂禪師。了¶
達祖乘、即還本院。院之北、樵采路絶。師一日¶
策杖披榛而行。遇六眸巨龜、斯須而失。乃庵¶
于此峯、因號龜洋和尚。一日有虎逐鹿入庵。¶
師以杖格虎、遂存鹿命。洎將示化、乃述偈曰。¶
八十年來辨西東。如今不要白頭翁。非長非¶
短非大小。還與諸人性相同。無來無去兼無¶
住。了卻本來自性空。偈畢、儼然告寂。瘞于¶
正堂。垂二十載、爲山泉淹沒。門人發塔、見全¶
身水中而浮。閩王聞之、遣使舁入府庭供養。¶
忽臭氣遠聞。王焚香祝之曰。可遷龜洋舊址¶
建塔。言訖、異香普薫、傾城瞻禮。本道奏謚眞¶
寂大師、塔曰靈覺。後弟子慧忠遇澄汰。終於¶
白衣。就塔之東二百歩而葬、謂之東塔。今龜¶
<pb:DCS_T51n2076_0125a>¶
洋二眞身、士民依怙。若僧伽之遺化焉。慧忠¶
得法於草庵和尚、如本章述之。利山和尚
利山和尚。¶
僧問、衆色歸空、空歸何所。師云、舌頭不出口。¶
僧云、爲什麼不出口。師云、内外一如故。僧問、¶
不歴僧祇獲法身。請師直指。師云、子承父業。¶
僧云、如何領會。師云、貶剥不施。僧云、恁麼即¶
大衆有頼去。師云、大衆且置。作麼生是法身。¶
僧無對。師云、汝問、我向你道。僧卻問、如何是¶
法身。師云、空華陽焔。僧問、如何是西來意。師云、¶
不見如何。僧云、爲什麼如此。師云、只爲如此。¶
韶州乳源和尚
韶州乳源和尚。上堂云、西來的的意不妨難道。¶
大衆莫有道得者、出來試道看。有一僧出、纔禮¶
拜、師便打云。是什麼時節出頭來。(後人擧似長慶。長慶云、不妨不¶
妨。資福代云、爲和尚不惜身命。)師見仰山、作沙彌時念經。師咄云、¶
這沙彌念經恰似哭聲。仰山云、慧寂念經似哭。¶
未審和尚如何。師乃顧視而已。松山和尚
松山和尚。一日¶
命龐居士喫茶。居士擧起托子云。人人盡有分、¶
因什麼道不得。師云、只爲人人盡有。所以道不¶
<pb:DCS_T51n2076_0125b>¶
得。居士云、阿兄爲什麼卻道得。師云、不可無¶
言也。居士云、灼然灼然。師便喫茶。居士云、阿¶
兄喫茶何不揖客。師云、誰。居士云、龐翁。師云、¶
何須更揖。後丹霞聞擧、乃云。若不是松山、幾¶
被箇老翁作亂一上。居士聞之乃令人傳語¶
丹霞云。何不會取未擧起托子時。則川和尚
則川和尚。¶
龐居士看師。師云、還記得初見石頭時道理¶
否。居士云、猶得阿師重擧在。師云、情知久參¶
事慢。居士云、阿師老耄、不啻龐翁。師云、二彼¶
同時、又爭幾許。居士云、龐翁鮮健、且勝阿師。¶
師云、不是勝我。祇是欠你一箇幞頭。居士云、¶
恰與師相似。師大笑而已。師入茶園内摘茶¶
次。龐居士云、法界不容身。師還見我否。師云、¶
不是老師泊答公話。居士云、有問有答、蓋是¶
尋常。師乃摘茶不聽。居士云、莫怪適來容易¶
借問。師亦不顧。居士喝云。這無禮儀老漢。待¶
我一一擧向明眼人在。師乃抛卻茶籃子、便¶
入方丈。南嶽西園蘭若曇藏禪師
南嶽西園蘭若曇藏禪師者。本受¶
<pb:DCS_T51n2076_0126a>¶
心印於大寂禪師。後謁石頭遷和尚、瑩然明¶
徹。唐貞元二年。遁衡嶽之絶頂、人罕參訪。尋¶
以脚疾、移止西園。禪侶繁盛。師一日自開浴¶
次。僧問、何不使沙彌。師乃拊掌三下。(洞山云、一種是¶
時節因縁。就中西園精妙。僧問曹山。古人拊掌豈不明沙彌邊事。曹山云、如何是向上事。¶
曹山云、這沙彌。)師養一靈犬、甞夜經行次。其犬銜師¶
衣、師即歸房。又於門側伏守而吠。頻奮身作¶
猛噬之勢。詰旦、東厨有一大蟒長數丈。張口¶
呀氣、毒焔熾然。侍者請避之。師曰、死可逃乎。¶
彼以毒來、我以慈受。毒無實性、激發則強。慈¶
苟無縁、冤親一揆。言訖、其蟒按首徐行。倐然¶
不見。復一夕有群盜、犬亦銜師衣。師語盜曰。¶
茅舍有可意物、一任取去。終無所吝。盜感其¶
言、皆稽首而散。百靈和尚
百靈和尚。一日與龐居士¶
路次相逢。師問云、昔日居士南嶽得意句。還¶
曾擧向人未。居士云、曾擧來。師云、擧向什麼¶
人。居士以手自指云、龐翁。師云、直是妙徳空¶
生、也歎居士不及。居士卻問、師得力句是誰¶
<pb:DCS_T51n2076_0126b>¶
知。師便戴笠子而去。居士云、善爲道路。師一¶
去更不迴首。鎭州金牛和尚
鎭州金牛和尚。師自作飯供¶
養衆僧。毎至齋時、舁飯桶到堂前作舞曰。菩¶
薩子喫飯來。乃撫掌大笑日日如是。(僧問長慶。古人¶
撫掌喚僧喫飯。意旨如何。長慶云、大似因齋慶讚。僧問大光、未審慶讚箇什麼。大光便作¶
舞。僧乃禮拜。大光云、這野狐精。東禪齊云、古人自出手作飯。舞了喚人來喫。意作麼生、¶
還¶
會麼。只如長慶與大光。是明古人意、別爲他分析。今問上座。毎日持盂掌鉢時。迎來送去¶
時。爲當與古人一般別有道理。若道別、且作麼生得別來。若一般恰到他舞。又被喚作野¶
狐精、有會處麼。若未會、行脚眼在什麼處。僧問曹山。古人恁麼是奴兒婢子否。曹山云、¶
是。¶
僧云、向上事請師道。曹山咄云、這奴兒嫂子。)洞安和尚
洞安和尚。有僧辭師、¶
師云、什麼處去。僧云、本無所去。師云、善爲闍¶
梨。僧云、不敢不敢。師云、到諸方分明擧。僧侍¶
立次、師問、今日是幾。僧云、不知。師云、我卻記¶
得。僧云、今日是幾。師云、今日昏晦。忻州打地和尚
忻州打¶
地和尚。自江西領旨、自晦其名。凡學者致問。¶
惟以棒打地而示之。時謂之打地和尚。一日¶
被僧藏卻棒、然後問。師但張其口。僧問門人¶
曰。只如和尚毎有人問便打地。意旨如何。門¶
<pb:DCS_T51n2076_0127a>¶
人即於竃底取柴一片。擲在釜中。潭州秀谿和尚
潭州秀¶
谿和尚。一日谷山問。聲色純眞、如何是道。師¶
云、亂道作麼。谷山卻從東邊過西邊立。師云、¶
若不恁麼即禍事也。谷山卻過東邊。師乃下¶
禪牀、方行兩歩。被谷山捉住云。聲色純眞事¶
作麼生。師便掌谷山。谷山云。十年後要箇人¶
下茶也無在。師云、要谷山老漢作麼。谷山呵¶
呵大笑三聲。磁州馬頭峯神藏禪師
磁州馬頭峯神藏禪師。上堂¶
謂衆云。知而無知、不是無知而説無知。(南泉云、恁¶
麼依師道、始道得一半。黄檗云、不是南泉駮他、要圓前話。潭州華林善覺禪師
潭州華林善¶
覺禪師。常持錫夜出林麓間。七歩一振錫一¶
稱觀音名號。夾山善會造庵問曰。遠聞和尚¶
念觀音是否。師曰、然。夾山曰、騎卻頭如何。師¶
曰、出頭從汝騎。不出頭騎什麼。僧參方展坐¶
具、師曰、緩緩。僧曰、和尚見什麼。師曰、可惜許、¶
磕破鍾樓。其僧從此悟入。一日觀察使裴休¶
訪之。問曰、師還有侍者否。師曰、有一兩箇。裴¶
曰、在什麼處。師乃喚大空小空。時二虎自庵¶
<pb:DCS_T51n2076_0127b>¶
後而出。裴覩之驚悸。師語二虎曰、有客且去。¶
二虎哮吼而去。裴問曰、師作何行業、感得如¶
斯。師乃良久曰、會麼。曰、不會。師曰、山僧常念¶
觀音。汀州水塘和尚
汀州水塘和尚。師勘歸宗、甚麼處人。¶
歸宗云、陳州人。師云、多少年幾。歸宗云、二十¶
二。師云、闍梨未生時、老僧去來。歸宗云、和尚¶
幾時生。師竪起拂子。歸宗云、這箇豈有生耶。¶
師云、會得即無生。歸宗云、未會在。師無語。¶
古寺和尚
古寺和尚。丹霞參師、經宿至明旦煮粥熟。行¶
者只盛一鉢與師。又盛一碗自喫、殊不顧丹¶
霞。丹霞即自盛粥喫。行者云、五更侵早起更¶
有夜行人。丹霞問師。何不教訓行者得恁麼¶
無禮。師云、淨地上不要點汚人家男女。丹霞¶
云、幾不問過這老漢。江西椑樹和尚
江西椑樹和尚。因臥¶
次、道吾近前牽被覆之。師云、作麼。道吾云、蓋¶
覆。師云、臥底是坐底是。道吾云、不在這兩處。¶
師云、爭奈蓋覆何。道吾云、莫亂道。師向火次、¶
道吾問、作什麼。師云、和合。道吾云、恁麼即當¶
<pb:DCS_T51n2076_0128a>¶
頭脱去也。師云隔闊來多少時耶。道吾便拂¶
袖而去。道吾一日從外歸。師問、什麼處去來。¶
道吾云、親近來。師云、用簸這兩片皮作什麼。¶
道吾云、借。師云、他有從汝借、無作麼生。道吾¶
云、只爲有所以借。京兆草堂和尚
京兆草堂和尚。自罷參¶
大寂、遊至海昌。海昌和尚問、什麼處來。師云、¶
道場來。昌云、這裏什麼處。師云、賊不打貧人¶
家。問、未有一法時、此身在什麼處。師乃作一¶
圓相、於中書身字。袁州陽岐山甄叔禪師
袁州陽岐山甄叔禪師。¶
上堂示衆曰。群靈一源、假名爲佛。體竭形消¶
而不滅。金流朴散而常存。性海無風、金波自¶
涌。心靈絶兆、萬象齊照。體斯理者、不言而徧¶
歴沙界。不用而功益玄化。如何背覺、反合塵¶
勞。於陰界中妄自囚執。師始登此山宴處、以¶
至成院。聚徒演法、四十餘年。唐元和十五年。¶
正月十三日歸寂。茶毘獲舍利七百粒。於東¶
峯下建塔。濛谿和尚
濛谿和尚。僧問、一念不生時如¶
何。師良久僧便禮拜。師云、汝且作麼生會。僧¶
<pb:DCS_T51n2076_0128b>¶
云、某甲終不無慚愧。師云、汝卻信得及。問、本¶
分事如何體悉。師云、你何不問。僧云、請師答¶
話。師云、你卻問得好。其僧大笑而出。師云、只¶
有這師僧靈利。有僧從外來、師便喝。僧云、好¶
箇來由。師云、猶要棒在。僧云、珍重便出。師云、¶
得能自在。洛京黒澗和尚
洛京黒澗和尚。僧問、如何是密¶
室。師云、截耳臥街。僧云、如何是密室中人。師¶
乃換手搥胸。京兆興平和尚
京兆興平和尚。洞山來禮拜。師¶
云、莫禮老朽。洞山云、禮非老朽。師云、非老朽¶
者不受禮。洞山云、他亦不止。洞山問、如何是¶
古佛心。師云、即汝心是。洞山云、雖然如此猶¶
是某甲疑處。師云、若恁麼、即問取木人去。洞¶
山云某甲有一句子。不借諸聖口。師云、汝試¶
道看。洞山云、不是某甲。洞山辭。師云、什麼處¶
去。洞山云、沿流無定止。師云、法身沿流、報身¶
沿流。洞山云、總不作此解。師乃撫掌。(保福云、洞山自¶
是一家。乃別云、覓得幾人。)逍遥和尚
逍遥和尚。一日師在禪牀上¶
坐。有僧鹿西問云。念念攀縁、心心永寂。師云、¶
<pb:DCS_T51n2076_0129a>¶
昨日晩間也有人恁麼道。西云、道箇什麼。師¶
云、不知。西云、請師説。師以拂子驀口打。西便¶
出。師告大衆云。頂門上著一隻眼。福谿和尚
福谿和¶
尚。僧問、古鏡無瑕時如何。師良久。僧云、師意¶
如何。師云、山僧耳背。僧又擧前問。師云、猶較¶
些子。僧問、如何是自己。師云、你問什麼。僧云、¶
豈無方便去也。師云、你適來問什麼。僧云、得¶
恁麼顛倒。師云、今日合喫山僧手裏棒。僧問、¶
縁散歸空、空歸何所。師云、某甲。僧云、喏。師云、¶
空在何處。僧云、卻請師道。師云、波斯喫胡椒。¶
洪州水老和尚
洪州水老和尚。初參馬祖問。如何是西來的¶
的意。祖云、禮拜著。師纔禮拜祖便與一踏師¶
大悟。起來撫掌呵呵大笑云。也大奇也大奇。¶
百千三昧無量妙義。只向一毛頭上便識得¶
根源去。便禮拜而退。師住後告衆云。自從一¶
喫馬師踏。直至如今笑不休。有僧作一圓相。¶
以手撮向師身上。師乃三撥、亦作一圓相。卻¶
指其僧僧便禮拜。師打云、這虚頭漢。問、如何¶
<pb:DCS_T51n2076_0129b>¶
是沙門行。師云、動則影現、覺則冰生。問、如何¶
是佛法大意。師乃拊掌呵呵大笑。凡接機大¶
約如此。浮盃和尚
浮盃和尚。有凌行婆來禮拜師。師¶
與坐喫茶。行姿乃問云。盡力道不得底句還¶
分付阿誰。師云、浮盃無剩語。婆云、某甲不恁¶
麼道。師遂擧前語問婆。婆歛手哭云。蒼天中¶
間更添冤苦。師無語。婆云、語不知偏正、理不¶
識倒邪。爲人即禍生也。後有僧擧似南泉。南¶
泉云、苦哉浮盃。被老婆摧折。婆後聞南泉恁¶
道、笑云。王老師猶少機關在。有幽州澄一禪¶
客。逢見行婆、乃問云。怎生南泉恁道由少機¶
關在。婆乃哭云、可悲可痛。禪客罔措。婆乃問¶
云、會麼。禪客合掌而退。婆云、伎死禪和如麻¶
似粟。後澄一禪客擧似趙州。趙州云、我若見¶
這臭老婆。問教口唖卻。澄一問趙州云。未審¶
和尚怎生問他。趙州以棒打云。似這箇伎死漢、¶
不打待幾時。連打數棒。婆又聞趙州恁道云。¶
趙州自合喫婆手裏棒。後僧擧似趙州。趙州¶
<pb:DCS_T51n2076_0130a>¶
哭云、可悲可痛。婆聞趙州此語、合掌歎云。趙¶
州眼放光明照破四天下也。後趙州教僧去¶
問婆云。怎生是趙州眼。婆乃竪起拳頭。趙州¶
聞、乃作一頌、送凌行婆云。當機直面提直面¶
當機疾。報你凌行婆、哭聲何得失。婆以頌答¶
趙州云。哭聲師已曉已曉復誰知。當時摩¶
竭國、幾喪目前機。潭州龍山和尚(亦云隱山。)
潭州龍山和尚(亦云隱山。)問¶
僧、什麼處來。僧云、老宿處來。師云、老宿有何¶
言句。僧云、説即千句萬句。不説即一字也無。¶
師云、恁麼即蝿子放卵。其僧禮拜、師便打之。¶
洞山价和尚行脚時。迷路到山、因參禮次。師¶
問、此山無路。闍梨向什麼處來。洞山云、無路¶
且置。和尚從何而入。師云、我不曾雲水。洞山¶
云、和尚住此山多少時。師云、春秋不渉。洞山¶
云、此山先住、和尚先住。師云、不知。洞山云、爲¶
什麼不知。師云、我不爲人天來。洞山卻問、如¶
何是賓中主。師云、長年不出戸。洞山云、如何¶
是主中賓。師云、青天覆白雲。洞山云、賓主相¶
<pb:DCS_T51n2076_0130b>¶
去幾何。師云、長江水上波。洞山云、賓主相見¶
有何言説。師云、青風拂白月。洞山又問。和尚¶
見箇什麼道理便住此山。師云、我見兩箇泥¶
牛鬪入海。直至如今無消息。師因有頌云。¶
三間茅屋從來住。一道神光萬境閑。莫作是¶
非來辨我。浮生穿鑿不相關。襄州居士龐蘊
襄州居士龐¶
蘊者。衡州衡陽縣人也。字道玄。世以儒爲業。¶
而居士少悟塵勞、志求眞締。唐貞元初。謁石¶
頭和尚、忘言會旨。復與丹霞禪師爲友。一日、¶
石頭問曰。子自見老僧已來。日用事作麼生。¶
對曰、若問日用事、即無開口處。復呈一偈云。¶
日用事無別唯吾自偶諧。頭頭非取捨處處¶
勿張乖。朱紫誰爲號丘山絶點埃。神通并妙¶
用、運水及般柴。石頭然之。曰、子以緇耶素¶
耶。居士曰、願從所慕逐不剃染。後之江西、參¶
問馬祖云。不與萬法爲侶者是什麼人。祖云、¶
侍汝一口吸盡西江水、即向汝道。居士言下¶
頓領玄要。乃留駐參承、經渉二載有偈曰。有¶
<pb:DCS_T51n2076_0131a>¶
男不婚有女不嫁。大家團欒頭、共説無生話。自¶
爾機辯迅捷、諸方嚮之。嘗遊講肆隨喜金剛經。¶
至無我無人處、致問曰。座主、既無我無人、是誰¶
講誰聽。座主無對。居士曰、某甲雖是俗人、粗知¶
信向。座主曰、只如居士意作麼生。居士乃示一偈¶
云。無我復無人作麼有疎親。勸君休歴坐不¶
似直求眞。金剛般若性外絶一纖塵。我聞并信¶
受、總是假名陳。座主聞偈、欣然仰歎。居士所¶
至之處。老宿多往復問醻皆隨機應響。非格量¶
軌轍之可拘也。元和中、北遊襄漢隨處而居。或¶
鳳嶺鹿門、或鄽肆閭巷。初住東巖、後居郭西¶
小舍。一女名靈照。常隨製竹漉籬令鬻之、以¶
供朝夕。有偈曰。心如境亦如、無實亦無虚。有¶
亦不管、無亦不居。不是賢聖、了事凡夫。易復¶
易、即此五蘊有眞智。十方世界一乘同。無相¶
法身豈有二。若捨煩惱入菩堤。不知何方有¶
佛地。居士將入滅。令女靈照出視日早晩及¶
午以報。女遽報曰。日已中矣而有蝕也。居士¶
<pb:DCS_T51n2076_0131b>¶
出戸觀次、靈照即登父坐合掌坐亡。居士笑¶
曰、我女鋒捷矣。於是更延七日。州牧于公問¶
疾次、居士謂曰。但願空諸所有愼勿實諸所¶
無。好住世間皆如影響。言訖、枕公膝而化。遺¶
命焚棄江湖。緇白傷悼。謂禪門龐居士即毘¶
耶淨名矣。有詩偈三百餘篇傳於世。¶¶
景徳傳燈録卷第八。¶¶
