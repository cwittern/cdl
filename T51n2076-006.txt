#-*- mode: org; -*-
#+TITLE: 景德傳燈錄
#+DATE: 2011-04-30 16:06:41
#+PROPERTY: title 景德傳燈錄
#+PROPERTY: baseedition DCS
#+PROPERTY: id T51n2076
#+PROPERTY: JUAN 6
#+PROPERTY: LASTPB  <pb:DCS_T51n2076_0088a>
景徳傳燈録卷第六。
南嶽¶懷讓禪師法嗣。¶第一世九¶人、一人見録。
江西道一禪¶師江西道一禪師。(姓馬、時¶謂馬祖。)
南嶽常浩禪師。智¶達禪師。坦然禪師。潮州神¶照禪師。楊州大明寺
嚴峻禪師。新羅國本如禪師。¶玄晟禪師。東霧山法空禪師。已上八
人無機縁語句不録。)
第二世三¶十七人。(馬祖法嗣十四人見録。)
越州大珠慧¶海禪師。洪州百丈山惟政禪師。
洪州泐潭法¶會禪師。池州杉山智堅禪師。
洪州泐潭惟建¶禪師。澧州茗谿道行禪師。
撫州石鞏慧藏禪¶師。唐州紫玉山道通禪師。
江西北蘭讓禪師。¶洛京佛光如滿禪師。
袁州南源道明禪師。忻¶州村自滿禪師。
朗州中¶邑洪恩禪師。洪州百丈山懷海禪師。
(禪門規式附。)¶鎬英禪師。崇泰禪¶師。王姥山翛然禪師。華州伏棲寺策禪師。
<pb:DCS_T51n2076_0088b>
澧¶州松滋塔智聰禪師。唐州雲秀山神鑑禪師。¶楊州棲靈寺智通禪師。杭州
智藏禪師。京¶兆懷韜禪師。處州法藏禪師。河中府懷則禪¶師。常州明幹禪
師。鄂州洪潭禪師。象原懷坦¶禪師。泐府青蓮元禮禪師。河中府保慶禪師。
¶甘泉志賢禪師。大會山道晤禪師。泐府法柔¶禪師。京兆咸通寺覺平禪師。
義興勝辯禪師。¶海陵慶雲禪師。洪州開元寺玄虚禪師。已上¶二十三人無機縁語句不録。)
懷讓禪師第一¶世。
江西道一禪師
江西道一禪師漢州什■人也。姓馬氏。容¶貌
奇異牛行虎視。引舌過鼻足下有二輪文。<md:T_T51n2076_0240b>¶幼
歳依資州唐和尚落髮。受具於渝州圓律¶師。
唐開元中。習禪定於衡嶽傳法院。遇讓和¶尚。
同參九人。唯師密受心印。(讓之一猶思之¶遷也。同源而異派。故
禪法之盛始于二師。劉¶軻云、江西主大寂。湖南主石頭。往來憧憧。不¶見二大士爲無知矣。
西天般若多羅記達¶磨云。震旦雖闊無別路。要假姪孫脚下行。金¶雞解銜一顆米。供養十
方羅漢僧。又六祖能¶和尚謂讓曰。向後佛法從汝邊去。出馬駒¶蹋殺天下人。厥後江西法嗣
布於天下。時號¶馬祖。)始自建陽佛迹嶺。遷至臨川。次至
南¶康龔公山。大歴中。隸名於開元精舍。時連
帥¶路嗣恭。聆風景慕親受宗旨。由是四方學
¶者雲集坐下。一日謂衆曰。汝等諸人、各信¶自
<pb:DCS_T51n2076_0089a>
心是佛。此心即是佛心。達磨大師從南天¶竺
國來。躬至中華傳上乘一心之法。令汝等¶開
悟。又引楞伽經文。以印衆生心地。恐汝顛¶倒
不自信。此心之法各各有之。故楞伽經云。¶佛
語心爲宗。無門爲法門。又云、夫求法者、應¶無
所求。心外無別佛、佛外無別心。不取善不¶捨
惡。淨穢兩邊倶不依怙。達罪性空。念念不¶可
得無自性故。故三界唯心。森羅萬象一¶法之
所印。凡所見色皆是見心。心不自心¶因色故
有心。汝但隨時言説。即事即理都無¶所礙。菩
提道果亦復如是。於心所生即名¶爲色。知色
空故生即不生。若了此意。乃可¶隨時著衣喫
飯。長養聖胎任運過時。更有何事。汝受吾教。
聽吾偈曰。心地¶隨時説。菩提亦只寧。事理
倶無礙。當生即¶不生。僧問、和尚爲什麼説
即心即佛。師云、爲<md:T_T51n2076_0240c>¶止小兒啼。僧云、啼止時如
何。師云、非心非佛。¶僧云、除此二種人來如何
指示。師云、向伊道不是物。僧云、忽遇其中人
<pb:DCS_T51n2076_0089b>
來時如¶何。師云、且教伊體會大道。僧問、如何
是西來¶意。師云、即今是什麼意。龐居士問。如
水無筋¶骨能勝萬斛舟。此理如何。師云、這裏
無水亦¶無舟。説什麼¶筋骨。一日師上堂良久。
百丈收卻面前席。師便下堂。百丈問、¶如何是
佛法旨趣。師云、正是汝放身命處。師¶問百丈
汝以何法示人。百丈竪起拂子。師云、¶只這箇
爲當別有。百丈抛下拂子。僧問、如何¶得合道。
師云、我早不合道。僧問、如何是西來¶意。師便
打。乃云、我若不打汝。諸方笑我也。有¶小師行
脚迴。於師前畫箇圓相。就上禮拜了¶立。師云、
汝莫欲作佛否。云、某甲不解捏目。師¶云、吾不
如汝。小師不對。鄧隱峯辭師。師云、什¶麼處去。
對云、石頭去。師云、石頭路滑。對云、竿¶木隨身
逢場作戲。便去才到石頭。即繞禪牀¶一匝。振
錫一聲。問、是何宗旨。石頭云、蒼天蒼¶天。隱峯
無語。卻迴擧似於師。師云、汝更去。見他道蒼
天¶汝便嘘嘘。隱峯又去石頭。一依前問、是何
<pb:DCS_T51n2076_0090a>
¶宗旨。石頭乃嘘嘘。隱峯又無語歸來。師云、¶向
汝道石頭路滑。有僧於師前作四畫。上¶一長
下三短。問云、不得道一長三短。離此¶四字外
謂和尚答。師乃畫地一畫云。不得¶道長短答
汝了也。(忠國師聞別云。何不問¶老僧。)有一講僧來問云。未
審禪宗傳持何法。¶師卻問云、坐主傳持何法。
彼云、忝講得經論¶二十餘本。師云、莫是師子
兒否。云、不敢。師作¶嘘嘘聲。彼云、此是法。師云、
是什麼法。云、師子<md:T_T51n2076_0241a>¶出窟法。師乃默然。彼云、此
亦是法。師云、是什¶麼法。云、師子在窟法。師云、
不出不入是什麼¶法。無對。(百丈代云、見麼。)遂辭出門。
師召云、坐¶主。彼即迴首。師云、是什麼。亦無對。
師云、這鈍¶根阿師。洪¶州廉使問云。弟子喫酒
肉¶即是不喫即是。師云、若喫是中丞祿。不喫
是中丞福。師入室弟子一百¶三十九人。各爲
一方宗主。轉化無窮。師於貞¶元四年正月中。
登建昌石門山。於林中經行。見洞¶壑平坦處。
謂侍者曰。吾之朽質當於來月歸茲地矣。¶言
<pb:DCS_T51n2076_0090b>
訖而迴。至二月四日果有微疾。沐浴訖跏趺
入滅。¶元和中追謚大寂禪師。塔曰大莊嚴。今
海昏縣¶影堂存焉。(高僧傳云、大覺禪師。)
懷讓禪師¶¶第¶二世馬祖法嗣。
越州大珠慧海禪師
越州大¶珠慧海禪師者。建州人也。姓朱氏。依
越州大¶雲寺道智和尚受業。初至江西參馬
祖。祖問曰、從何處來。曰、越州大¶雲寺來。祖曰、
來此擬須何事。曰、來求佛法。祖¶曰、自家寳藏
不顧。抛家散走作什麼。我這裏¶一物也無。求
什麼佛法。師遂禮拜問曰。阿那¶箇是慧海自
家寳藏。祖曰、即今問我者是汝¶寳藏。一切具
足更無欠少。使用自在何假向¶外求覓。師於
言下自識本心。不由知覺。踊躍¶禮謝。師事六
載。後以受業師年老。遽歸奉養。¶乃晦迹藏用
外示癡訥。自撰頓悟入道要門¶論一¶卷。被法
門師姪玄晏。竊出江外呈馬祖。祖覽訖告衆
云。越州有大¶珠。圓明光透自在無遮障處也。
衆中有知師¶姓朱者。迭相推識結契。來越上
<pb:DCS_T51n2076_0091a>
尋訪依附。(時<md:T_T51n2076_0241b>¶號大珠和尚者。因馬祖示出也。)師謂曰、禪客¶我
不會禪。竝無一法可示於人。故不勞汝久¶立
且自歇去。時學侶漸多日夜叩激。事不得¶已。
隨¶答其辯無礙。(廣語出別卷。)時有法師數¶人來謁
曰。擬伸一問、師還對否。師曰、深潭月¶影任意
撮摩。問、如何是佛。師曰、清潭對面非¶佛而誰。
衆皆茫然。(法眼云、是即沒交渉。)良久¶其僧又問。師説何
法度人。師曰、貧道未曾有¶一法度人。曰、禪師
家渾如此。師卻問曰。大徳¶説何法度人。曰、講
金剛般若經。師曰、講幾坐¶來。曰、二十餘坐。師
曰、此經是阿誰説。僧抗聲¶曰、禪師相弄。豈不
知是佛説耶。師曰、若言¶如來有所説法。則爲
謗佛。是人不解我所説¶義。若言此經不是佛
説。則是謗經。請大徳説¶看。無¶對。師少頃又問。¶經
云、若以色見我。以音聲求我。是人行邪道。¶不
能見如來。大徳且道。¶阿那箇是如來。¶曰、某甲
到此卻迷去。師曰、從來未悟説什麼¶卻迷。僧
曰、請禪師爲説。師曰、大徳講經二¶十餘坐。卻
<pb:DCS_T51n2076_0091b>
未識¶如來。其僧再禮拜。願垂開示。師曰、如來
者是¶諸法如義。何得忘卻。曰、是是諸法如義。
¶師曰、大徳是亦¶未是。曰、經文分明那得未是。
師曰、大徳如否。¶曰、如。師曰、木石如否。曰、如。師
曰、大徳如同木¶石如否。曰、無二。¶師曰、大徳與
木石<md:T_T51n2076_0241c>¶何別。僧無對。良久卻問。如何得大涅槃。
師曰、¶不造生死業。對曰、如何是¶生死業。師曰、
求¶大涅槃是生死業。捨垢取淨是生死業。有
得¶有證是生死業。不脱對治門是生死業。曰、
云¶何即得解脱。師曰、本¶自無縛不用求¶解。直
用直行是無等等。僧曰、如禪師和尚者¶實謂
希有。禮謝而去。有行者問。即心即佛那¶箇是
佛。師云、汝疑那箇¶不是佛指出看。¶無對。師云、
達則徧境是。不悟永乖踈。有律師¶法明謂師
曰。禪師家多落空。師曰、卻是座主¶家多落空。
法明¶大驚曰、何得落空。師曰、經論是紙墨文
字。紙¶墨文字者倶空。設於聲¶上建立名句¶等
法。無非是空。座主執滯教體豈不落空。法¶明
<pb:DCS_T51n2076_0092a>
曰、禪師落空否。師曰、不¶落空。曰、何卻不落空。
師曰、文字等皆從智慧¶而生。大用現前那得
落空。法明曰。故知一法¶不達不名悉達。師曰、
律師不唯落空。兼乃錯¶用名言。法明作色問
曰、何處是錯。師曰、¶律師未辨華竺之音。如何
講説。曰、請禪師指¶出法明錯處。師曰、豈不知
悉達是梵語耶。律¶師雖省過而心猶憤然。(具梵
語薩姿曷刺他¶悉陀。中國翻云一切義成。舊云悉達多。猶是¶訛略梵語。)又問曰、
夫經律論是佛語。讀誦依¶教奉行。何故不見
性。師曰、如狂狗趁塊師子<md:T_T51n2076_0242a>¶齩人。經律論是自
性用。讀誦者是性法。法明¶曰。阿彌陀佛有父
母及姓否。師曰、阿彌陀姓¶憍尸迦。父名月上
母名殊勝妙顏。曰、出何教¶文。師¶曰、出陀羅尼
集。法明禮謝讚歎而退。有三藏¶法師問。¶眞如
有變易否。師曰、有變易。三藏曰、禪師錯¶也。師
卻問三藏。有眞如否。曰、有。師曰、若無變¶易。決
定是凡僧也。豈不聞善知識者。能迴三¶毒爲
三聚淨戒。迴六識爲六神通。迴煩惱作¶菩提。
<pb:DCS_T51n2076_0092b>
迴無明爲大智。眞如若無變易。三藏眞¶是自
然外道也。三藏曰。若爾者眞如即有變¶易。師
曰、若執眞如有變易亦是外道。曰、禪師¶適來
説眞如有變易。如今又道不變易。如何¶即是
的當。師曰、若了了見性者。如摩尼珠現¶色。説
變亦得説不變亦得。若不¶見性人。聞説眞如
變便作變解。聞説不變¶便作不變解。三藏曰、
故知南宗實不可測。有¶道流問。世間有法過
自然否。師曰、有。曰、何法¶過得。師曰、能知自然
者。曰、元¶氣是道否。師曰、元氣自元氣道自道。
曰、若如¶是者則應有二。師曰、知無兩人。又問、
云何¶爲邪云何爲正。師曰、心逐物爲邪。物從
心¶爲正。有源律師來問。和尚修道還用功否。
¶師曰、用功。曰、如何用功。師曰、饑來喫飯困來
¶即眠。曰、一切人總如是。同師用功否。師曰、不
¶同。曰、何故不同。師曰、他喫飯時不肯喫飯。百
¶種須索。睡時不肯睡千般計校。所以不同也。
¶律師杜口。有鞰光大徳問。禪師自知生處否。
<pb:DCS_T51n2076_0093a>
<md:T_T51n2076_0242b>¶師曰、¶未曾死何用論生。知生即是無生法。無
離生¶法説有無生。祖師云、當生即不生。曰、不
見性¶人亦得如此否。師曰、自不見性不是無
性。何¶以故見即是性。無性不能見。識即是性
故名¶識性。了即是性喚作¶了性。能生萬法。喚
作法性亦名法身。馬鳴祖¶師云。所言法者謂
衆生心。若心生故一切法¶生。若心無生法無
從生。亦無名字。迷人不知。¶法身無象應物現
形。遂喚青青翠竹總¶是法身。鬱鬱黄華無非
般若。黄華若是般若。¶般若即同無情。翠竹若
是法身。法身即同草¶木。如人喫筍應總喫法
身也。如此之言寧堪¶齒録。對面迷佛長劫希
求。全體法中迷¶而外覓。是以解道者行住坐
臥無非是道。悟¶法者縱横自在無非是法。大
徳又問。太虚能¶生靈智否。眞心縁於善惡否。
貪欲人是道否。¶執¶是執非人向後心通否。觸
境生心人有定否。住寂寞人有慧否。¶懷傲物
人有我否。執空執有人有智否。尋文¶取證人。
<pb:DCS_T51n2076_0093b>
苦行求佛人。離心求佛人。執心是佛¶人。此智
稱道否。請禪師一一爲説。師曰、太虚¶不生靈
智。眞心不縁善惡。嗜欲深者機淺。是¶非交爭
者未通。觸境生心者少定。寂寞忘機¶者慧沈。
傲物高心者我壯。執空執有者皆愚。¶尋文取
證者益滯。苦行求佛者倶迷。離心求¶佛者外
道。執心是佛者爲魔。大徳曰、若如是。¶應畢竟
無所有。師曰、畢竟是大徳。不是畢竟¶無所有。
大徳踊躍禮謝而去。洪州百丈山惟<md:T_T51n2076_0242c>¶政禪師
洪州百丈山惟政禪
師。一日謂衆曰、你爲我開田我爲汝説大義。僧衆
開田竟。師晩間上堂。僧問、開田已竟、請師説
大義。師下禪牀行三歩。展手兩畔以目視天
地云。大義田即今存矣。有老宿見日影透窓
問師曰。爲復牎就日日就牎。師曰、長老房内
有客歸去好。師問南泉曰。諸方善知識還有
不説似人底法也無。南泉曰、有。師曰、作麼生
是不説似人底法。泉云、不是心不是佛不是
物。師曰、恁麼則説似人了也。曰、某甲即恁麼。
<pb:DCS_T51n2076_0094a>
師曰、師伯作麼生。曰、我又不是善知識争知
有説不説底法。師曰、某甲不會、請師伯説。曰、
我大殺爲汝説了也。僧問、如何是佛佛道齊。
師曰、定也。師因入京路逢官人。命喫飯忽見
驢鳴。官人召云、頭陀。師擧頭。官人却指驢。師
却指官人。法眼別云、但作驢鳴焉。洪州泐潭法¶會禪師
洪州泐潭法會禪師
問馬祖。如何¶是西來祖師意。祖曰、低聲近前
來。師便近前¶祖打一掴。云、六耳不同謀來日
來。師至來日¶猶入法堂。云、請和尚道。祖云、且
去。待老漢上¶堂時出來。與汝證明。師乃悟云、
謝大衆證明。¶乃繞法堂一匝便去。
池州杉山智堅禪師
池¶州杉山智堅禪師。初與歸宗南泉行脚時。
路¶逢一虎各從虎邊過了。南¶泉問歸宗云。適
來見虎似箇什麼。宗¶云、似箇猫兒。宗卻問師。
師云、似箇狗¶子。宗又問南泉。泉云、我見是箇
大蟲。師喫飯次。南泉收生飯云、生。師云、無生。
南泉¶云、無生猶是末。南泉行數歩。師召云、長
老長<md:T_T51n2076_0243a>¶老。南泉迴頭云、怎麼。師云、莫道是末。一
<pb:DCS_T51n2076_0094b>
日普¶請擇蕨菜。南泉拈起一莖云。這箇大好
供養。¶師云、非但這箇。百味珍羞他亦不顧。南
泉云、¶雖然如此。箇箇須甞他始得。(玄覺云、是相見¶語。不
是相見語。)僧問、如何是本來身。師云、擧¶世無相似。
洪州泐潭惟建禪師
洪州泐潭惟¶建禪師。一日在馬祖法堂後坐
禪。祖¶見乃吹師耳兩吹。師起定見是和尚。¶卻
復入定。祖歸方丈。令侍有持一椀¶茶與師。師
不顧便自歸堂。澧州茗谿道行禪師
澧州茗谿道行禪師。師有
時云。吾¶有大病非世所醫。後有僧問。先曹山
承古人¶有言。吾有大病非世所醫。未審喚作
什麼病。¶曹云、攅簇不得底病。云、一切衆生還
有此病¶也無。曹云、人人盡有。云、人人盡有。和
尚還有¶此病也無。曹云、正覓起處不得。云、一
切衆生¶爲什麼不病。曹云、衆生若病即非衆
生。云、未¶審諸佛還有此病也無。曹云、有。云、既
有爲什¶麼不病。曹云、爲伊惺惺。僧問、如何修
行。師云、¶好箇阿師莫客作。僧云、畢竟如何。師
云、安置¶即不堪。又僧問、如何是正修行路。師
<pb:DCS_T51n2076_0095a>
云、涅槃¶後有。¶僧云、如何是涅槃後有。師¶云、不
洗面。僧云、學人不會。¶師云、無面得洗。
撫州石鞏¶慧藏禪師
撫州石鞏慧藏禪師。本以弋獵爲務惡見沙
門。因逐群鹿從¶馬祖庵前過。祖乃逆之。藏問、
和尚見鹿過否。¶祖曰、汝是何人。曰、獵者。祖曰、
汝解射否。曰、解<md:T_T51n2076_0243b>¶射。祖曰、汝一箭射幾箇。曰、一
箭射一箇。祖曰、¶汝不解射。曰、和尚解射否。祖
曰、解射。曰、和尚¶一箭射幾箇。祖曰、一箭射一
群。曰、彼此是命。¶何用射¶他一群。祖曰、汝既知
如是。¶何不自射。曰、若教某甲自¶射。即無下手
處。祖曰、這漢¶曠劫無明煩惱。今日頓息。藏當
時毀棄弓箭。自以刀截髮投祖出家。一¶日在
廚作務次。祖問曰、作什麼。曰、牧牛。祖曰、¶作麼
生牧。曰、一迴入草去。便把鼻孔拽來。祖¶曰、子
眞牧牛。師便休。師住後常以弓箭接機。¶(如三平和
尚章述之。)師問西堂。汝還解捉得¶虚空麼。西堂云、
捉得。師云、作麼生捉。堂以¶手撮虚空。師云、作
麼生恁麼捉虚空。堂卻問、¶師兄作麼生捉。師
<pb:DCS_T51n2076_0095b>
把西堂鼻孔拽。西堂作忍¶痛聲云。¶大殺拽人
鼻孔直得脱去。¶師云、直須恁麼捉虚空始¶得。
衆僧參次。師云、適來底什麼處去也。有僧云、
在。師云、在什麼處。其僧¶彈指一聲。僧到禮拜。
師云、還將那箇來否。僧¶云、將得來。師云、在什
麼處。僧彈指三聲。問、如¶何免得生死。師云、用
免作什麼。僧云、如何免¶得。師云、這底不生死。
唐州紫玉山道通禪師
¶唐州紫玉山道通禪師者。廬江人也。姓何氏。
¶幼隨父守官泉州南安縣。¶因而出家。唐天寳
初。馬祖¶闡化建陽居佛迹巖。師往<md:T_T51n2076_0243c>¶謁之。尋遷
於南康龔公山。¶師亦隨之。貞元四年二月初。
馬祖將歸寂。謂師曰、夫玉石潤山秀麗。益¶汝
道業遇可居之。師不曉其言。是秋與伏牛¶山
自在禪師。同遊洛陽。迴至唐州西見一山。¶四
面懸絶峯巒秀異。因詢郷人云、是紫玉山。¶師
乃陟山¶頂。見有石方正瑩然紫色。¶歎曰、此其
紫玉也。始念先¶師之言乃懸記耳。遂剪茅¶構
舍而居焉。後學徒四集。¶僧問、如何出得三界。
<pb:DCS_T51n2076_0096a>
師云、汝在裏許得多少時也。僧云、如何出離。
師¶云、青山不礙白雲飛。于頔相公問。如何是
黒風吹其船舫漂¶墮羅刹鬼國。師云、于頔客
作漢問恁麼事怎¶麼。于公失色。師乃指云。這
箇便是漂墮羅刹¶鬼國。于公又問、如何是佛。
師喚于頔。頔應¶諾。師云、更莫別求。(有僧擧似藥山。藥山
云、縛¶殺這漢也。僧云、和尚如何。藥山亦喚云、某甲。¶僧應諾。藥山云、是什麼。)
元和八
年。弟子金藏¶參百丈迴禮覲。師曰、汝其來矣。
此山有主也。¶於是囑付金藏訖策杖徑去。襄
州道俗迎之。¶至七月十五日無疾而終。壽八
十有三。江西¶北蘭讓禪師
江西北蘭讓禪師。湖塘亮長老¶問。
伏承師兄畫得先師眞。暫請瞻禮。師以兩¶手
擘胸開示之。亮便禮拜。師云、莫禮莫禮。亮¶云、
師兄錯也。某甲不禮師兄。師云、汝禮先¶師眞。
亮云、因什麼教某甲莫禮。師云、何曾錯。
¶洛京佛光<md:T_T51n2076_0244a>¶如滿禪師
洛京佛光如滿禪師。(曾住五臺山金閣寺。)唐順宗¶問。佛
從何方來滅向何方去。既言常住世佛¶今在
<pb:DCS_T51n2076_0096b>
何處。師答曰、佛從無爲來。滅向無爲去。¶法身
等虚空常在無心處。有念歸無念有住¶歸無
住。來爲衆生來去爲衆生去。清淨眞如¶海湛
然體常住。智者善¶思惟更勿生疑慮。帝又問、
佛向王宮生。滅向雙林滅。住世四十九又¶言
無法説。山河及大海天地及日月。時至皆¶歸
盡誰言不生滅。疑情猶若斯智者善分別。¶師
答曰、佛體本無爲。迷情妄分別。法身等虚¶空
未曾有生滅。有縁佛出世無縁佛入滅。處¶處
化衆生猶如水中月。非常亦非斷非生亦¶非
滅。生亦未曾生滅亦未曾滅。了見無心處¶自
然無法説。帝聞大悦益重禪宗。袁州南¶源道明禪師
袁州南源
道明禪師。上堂云。快¶馬一鞭快人一言。有事
何不出頭來。無事各¶自珍重。便下堂。有僧問、
一言作麼生。師乃吐¶舌云。待我有廣長舌相
即向汝道。洞山來參¶方上法堂。師云、已相看
了也。洞山便下去。至¶明日卻上。問云、昨日已
蒙和尚慈悲。不知¶什麼處是與。某甲已相看
處。師云、心心無間斷。流入於性海。洞山云、幾
<pb:DCS_T51n2076_0097a>
放過。洞山辭去。師¶云、多學佛法廣作利益。洞
山云、多學佛法即不問。如何是廣作利益。師
云、一物莫違即是。僧問、如何是佛。師云、不¶可
道你是也。忻州村自滿禪師
忻州村自滿禪師。上堂云、古
今不異。法尓如然更復何也。雖然如此。這箇
事大有¶人罔措在。時有僧問。不落古今請師
直道。師云、情知汝罔措。僧欲進語。師云、將¶謂
老僧落伊古今。僧云、如何即是。師云、魚騰¶碧
漢階級難飛。僧云、如何即得免茲過咎。師云、
若是龍形誰論高下。其僧禮拜。師云、苦哉¶屈
哉誰人似我。師一日謂衆曰。除卻日明夜暗。
更説什麼即得珍重。時有僧問。如何是無諍
之句。師云、喧天動地。¶朗州中邑洪恩禪師
朗州中邑洪恩禪師。
仰山初領新戒到謝戒。師見來。於禪牀上拍
手云、和和。仰山即東邊立<md:T_T51n2076_0244b>¶又西邊立。又於中
心立然後謝戒了。卻退後立。師云、什麼處得
此三昧。仰云、於曹谿脱印子學來。師云、汝道
曹谿¶用此三昧接什麼人。仰云、接一宿覺用
<pb:DCS_T51n2076_0097b>
此三昧。仰云、和尚什麼處得此¶三昧來。師云、
某甲於馬大師處學此三昧。問、¶如何得見性。
師云、譬如有屋屋有六窓。内有一獼猴¶東邊
喚山山。山山應如是。六窓倶喚倶應。仰山禮
謝起云。所蒙和尚譬喩無不了知。更有一事。
只如内¶獼猴困睡。外獼猴欲與相見如何。師
下繩牀。¶執仰山手作舞云。山山與汝相見了。
譬如蟭¶螟蟲在蚊子眼睫上作窠。向十字街
頭叫喚¶云。土曠人稀相逢者少。(雲居錫云。中邑當時。¶若不
得仰山這一句語。何處有中邑也。崇¶壽稠云。還有人定得此道理麼。若定不得。只¶是箇
弄精魂脚手。佛性義在什麼處。玄覺云。¶若不是仰山爭得見中邑。且道什麼處是仰¶山
得見中邑處。)洪州百丈山懷海禪師
洪州¶百丈山懷海禪師者。福州長
樂人也。丱歳離¶塵三學該練。屬大寂闡化南
康。乃傾心依附。¶與西堂智藏南泉普願同號
入室。時三大¶士爲角立焉。一夕三士隨侍馬
祖翫月次。祖¶曰、正恁麼時如何。西堂云、正好
供養。師云、正¶好修行。南泉拂袖便去。祖云、經
入藏禪歸海。¶唯有普願、獨超物外。馬祖上堂
<pb:DCS_T51n2076_0098a>
大衆雲集。方¶升座良久。師乃卷卻面前禮拜
席。祖便下堂。¶師再參馬祖。祖見師來取禪床
角頭拂子竪起。師云、即此用離此用。祖挂拂
子於舊處。師良久、祖云。你已後開兩片皮將
何爲人。師遂取拂子竪起。祖云、即此用離此
用。師挂拂子於舊處。¶祖便喝。師直得三日耳
聾。自此雷音¶將震。檀信請於洪州新呉界住
大雄山。以居¶處巖巒峻極。故號之百丈。既處
之未期月。參玄之賓四方麏至。即有潙山黄
檗當其首。一¶日師謂衆曰。佛法不是小事。老
僧昔再參馬¶祖被大師一喝。直得三日耳聾
眼暗。時黄檗聞擧不覺吐舌。師曰、子已後莫
承嗣馬祖去。檗云、不然今日因師擧。得見馬
祖大機之用。然且不識馬祖。若嗣馬祖¶已後
喪我兒孫。¶師云、如是如是。見與師齊減師半
徳。見過於師、方堪傳授。子堪有超師之作。一日
有僧哭¶入法堂來。師曰、作麼。曰、父母倶喪
請師選日。¶師云、明日來一時埋卻。師上堂云。
<pb:DCS_T51n2076_0098b>
併卻咽喉¶脣吻速道將來。潙山云、某甲不道
請和尚道。¶師云、不辭與汝道。久後喪我兒孫。
五峯云、和¶尚亦須併卻。師云、無人處斫額望
汝。雲巖云。¶某甲有道處請和尚擧。師云、併卻
咽喉脣¶吻速道將來。雲巖曰、師今有也。師曰、
喪我兒¶孫。師謂衆曰。我要一人傳語西堂。阿
誰去得。¶五峯云、某甲去得。師云、汝作麼生傳
語。五¶峯云、待見西堂即道。師云、道什麼。五峯
云、卻¶來説似和尚。師與潙山作務次。師問、有
火¶也無。潙山云、有。師云、在什麼處。潙山把一
枝¶木吹三兩氣過與師。師云、如蟲蝕木。問、如
何¶是佛。師云、汝是阿誰。僧云、某甲。師云、汝識
某¶甲否。僧云、分明箇。師乃擧起拂子云。汝還
見¶麼。僧云、見。師乃不語。因普請钁地次。忽有
¶一僧。聞飯鼓鳴。擧起钁頭大笑便歸。師云、峻
¶哉。此是觀音入理之門。師歸院乃喚其僧¶問。
適來見什麼道理便恁麼。對云、適來只¶聞鼓
聲動歸喫飯去來。師乃笑。問、依經解義¶三世
<pb:DCS_T51n2076_0099a>
佛怨。離經一字如同魔説如何。師云、固<md:T_T51n2076_0245a>¶守動
靜三世佛怨。此外別求即同魔説。因僧¶問西
堂云。有問有答不問不答時如何。西堂¶云、怕
爛卻作麼。師聞擧乃云。從來疑這箇老¶兄。僧
云、請和尚道。師云、一合相不可得。師謂¶衆云。
有一人長不喫飯不道饑。有一人終日¶喫飯
不道飽。衆皆無對。雲巖問、和尚毎日¶驅驅爲阿誰。
師云、有一人要。巖云、因什麼不¶教伊自作。師
云、他無家活。僧問、如何是大乘¶頓悟法門。師
曰、汝等先歇諸縁。休息萬事。善¶與不善世出
世間。一切諸法。莫記憶莫縁念。¶放捨身心令
其¶自在。心如木石無所辯別。心無所¶行心地
若空。慧日自現。如雲開日出相似。倶歇一切
攀¶縁貪瞋愛取垢淨情盡。對五欲八風。不被
見聞覺知所縛。不被諸¶境所惑。自然具足神
通妙用。是解脱人。對一¶切境心無靜亂。不攝
不散透一切聲色。無有¶滯礙名爲道人。但不
被一切善惡垢淨。有¶爲世間福智拘繋。即名
<pb:DCS_T51n2076_0099b>
爲佛慧。是非好醜是¶理非理。諸知見總盡不
被繋縛。處心自在。名¶初發心菩薩。更登佛地。
一切諸法本不自空。¶不自言色。亦不言是非
垢淨。亦無心繋縛人。¶但人自虚妄計著。作若
干種解。起若干種¶知見。若垢淨心盡。不住繋
縛不住解脱。無一¶切有爲無爲解。平等心量。
處於生死其心自¶在。畢竟不與虚幻塵勞。蘊
界生死諸入和合。¶迥然無寄一切不拘。去留
無礙往來生死。如門開相似。若¶遇種種苦樂
不稱意事。心無退屈。不念名聞¶衣食。不貪一
切功徳利益。不爲世法之所<md:T_T51n2076_0245b>¶滯。心雖親受苦
樂不干于懷。麁食接命補衣¶禦寒暑。兀兀如
愚如聾相似。稍有親分。於生¶死中廣學知解。
求福求智於理無益。卻被解¶境風漂。卻歸生
死海裏。佛是無求人求之即¶乖。理是無求理
求之¶即失。若取於無求復同¶於有求。此法無
實無虚。若¶能一生心如木石相似。不爲陰界
五欲八風之所漂溺。即生死因斷去¶住自由。
<pb:DCS_T51n2076_0100a>
不爲一切有爲因¶果所縛。他時還與無縛身
¶同利物。以無縛心應一切心。以無縛慧解一
切縛。亦能應病與藥。僧問、如今受戒¶身口清
淨。已具諸善¶¶¶得解脱否。答少分解¶¶脱。未得心
解脱。未得一切解脱。問、云何是¶心解脱。答不
¶求佛不求知解。垢淨情盡。亦不守此無求¶爲
是。亦不住盡處。亦不畏¶地獄縛。不愛天堂樂。
一切¶法不拘。始名爲解脱無¶礙。即身心及一
切皆名解脱。¶汝莫言有少分戒善將爲便了。
有恆沙無漏戒¶定慧門。都未渉一毫在。努力
¶猛作早與。莫待耳聾¶眼暗。頭白面皺老苦及
<md:T_T51n2076_0245c>¶身。眼中流涙心中慞惶。未有去處。到恁麼¶時。
整理脚手不得也。縱有福智多聞都不¶相救。
爲心眼未開唯縁¶念諸境。不知返照復不見
佛道。一生所¶有惡業悉現於前。或忻或怖。六
道五蘊現¶前。盡見嚴好舍宅舟¶船車輿。光明
顯赫。爲縱自心貪愛。所見悉變爲好境。隨¶所
見重處受生。都無¶自由分。龍畜良賤亦總未
<pb:DCS_T51n2076_0100b>
定。問、如何得¶自由。答如今對五欲八¶風。情無
取捨。垢淨倶亡。¶如日月在空不縁而照。¶心如
木石。亦如香象截流而過。¶更無疑滯。此人天
堂地獄。所不能¶攝也。又不讀經看教。語言皆
須¶宛轉歸就自己。但是一切言教。只明¶如今
覺性自己。倶不被一切有無¶諸法境轉。是導
師。能照破一切有¶無境法。是金剛。即有自¶由
獨立分。若不能恁麼得。縱令¶誦得十二圍陀
經。只成増上慢。卻是謗佛。不是修行。讀經¶看
教。若¶准世間是好善事。若向明理人邊數。此
是壅塞人。十地之人¶脱不去。流入生死河。但
不用求覓知解語義¶句。知解屬貪貪變成病。
只如今但離一切有¶無諸法。透過三句外。自
然與佛無差。既自是¶佛何慮佛不解語。只恐
不是佛。被有無諸法轉不得自由。是以理未
立。先有福¶智載去如賤使貴。不如於理先立
後有福智。臨時作得。捉土爲金。變海水爲酥
酪。破須彌山爲微塵。於一義作無¶量義。於無
<pb:DCS_T51n2076_0101a>
量義作一義。師有時説法竟。大衆下堂乃召
之。大衆迴首。師云、是什麼。(藥山目之爲百丈下堂句。)唐元
<md:T_T51n2076_0246a>¶和九年。正月十七日歸寂。壽九十五。長慶元
年敕謚大智禪師。塔曰大寳勝¶輪。禪門規式
百丈大智禪師。以禪宗肇。自少¶室至曹谿以
來。多居律寺。雖別院然於説法¶住持未合規
度。故常爾介懷。乃曰、祖之道欲¶誕布化元。冀
來際不泯者。豈當與諸部阿笈¶摩教爲隨行
耶。(舊梵語阿含。新云阿笈摩。¶即小乘教也。)或曰、瑜伽論纓珞經。
是大乘戒¶律胡不依隨哉。師曰、吾所宗非局
大小乘。非¶異大小乘。當博約折中。設於制範
務其宜也。¶於是創意別立禪居。凡具道眼有
可尊之徳¶者。號曰長老。如西域道高臘長呼
須菩提等¶之謂也。既爲化主即處于方丈。同
淨名之室¶非私寢之室也。不立佛殿唯樹法
堂者。表佛¶祖親囑受當代爲尊也。所褒學衆
無多少¶無高下。盡入僧中依夏次安排。設長
連牀施¶椸架挂搭道具。臥必斜枕牀脣。右脇
<pb:DCS_T51n2076_0101b>
吉祥睡¶者。以其坐禪既久。略偃息而已。具四
威儀也。¶除入室請益。任學者¶勤怠。或上或下
不拘常準。¶其闔院大衆朝參夕聚。長老上堂
陞坐。主事徒衆鴈立側聆。賓主問醻¶激揚宗
要者。示依法而住也。齋粥隨宜二¶時均徧者。
務于節儉表法食雙運也。行普請¶法上下均
力也。置十務謂之寮舍。毎用首領¶一人管多
人營事。令各司其局也。(主飯者目¶爲飯頭。主菜者目爲菜頭。他皆
倣此。)或有假¶號竊形混于清衆。并別致喧撓之
事。即堂¶維那檢擧。抽下本住挂搭。擯令出院
者貴安¶清衆也。或彼有所犯即以拄杖杖之。
集衆燒<md:T_T51n2076_0246b>¶衣鉢道具。遣逐從偏門而出者示恥
辱也。詳¶此一條制有四益。一不汚清衆生恭
信故。¶(三業不善不可共住。準律合用梵壇法治之¶者。當驅出院。清衆既安恭信生矣。)
二不毀僧¶形循佛制故。(隨宜懲罰。得留法服後必悔之。)¶三不
擾公門省獄訟故。四不洩于外護宗綱¶故。(四來
同居聖凡孰辨。且如來應世尚有六¶群之黨。況今像末豈得全無。但見一僧有¶過。便雷例
譏誚。殊不知以輕衆壞法。其損甚¶大。今禪門若稍無妨害者。宜依百丈叢林格¶式。量事區
<pb:DCS_T51n2076_0102a>
分。且立法防姦不爲賢士然。寧可¶有格而無犯。不可有犯而無教。惟百丈禪¶師護法之益
其大矣哉。)禪門獨行由百丈之¶始。今略敍大要。
徧示後代學者。令不忘本¶也。其諸軌度山門
備焉。
景徳傳燈録卷第六。
<pb:DCS_T51n2076_0103a>
¶
