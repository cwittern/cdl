#-*- mode: mandoku-view; -*-
#+DATE: 2009/10/23 
#+TITLE: Taisho Tripitaka, Electronic version, No. 2076 景德傳燈錄
#+PROPERTY: ID T51n2076
#+PROPERTY: SOURCE Taisho Tripitaka Vol. 51, No. 2076
#+PROPERTY: BASEEDITION T
#+PROPERTY: WITNESS 【明】
#+PROPERTY: LASTPB <pb:T_T51n2076_0196b>¶¶¶¶¶¶¶¶
#+PROPERTY: LASTPB <pb:T_T51n2076_0289a> ¶¶¶¶¶¶¶¶¶¶¶¶¶¶
#+PROPERTY: JUAN 12
¶
¶

 景德傳燈錄卷第十二宋沙門道原纂¶
¶

   懷讓禪師法嗣第四世下一十二人
¶
  * 洪州黃檗山希運禪師法嗣一十二人六人見錄¶
  
  * 鎮州臨濟義玄禪師
  * 睦州龍興寺陳尊宿¶
  * 杭州千頃山楚南禪師¶
  * 福州烏石山靈觀禪師¶
  * 杭州羅漢宗徹禪師
  * 相國裴休(已上六人見錄)¶
  * 揚州六合德元禪師
  * 士門讚禪師¶
  * 襄州政禪師
  * 吳門山弘宣禪師¶
  * 幽州超禪師¶
  * 蘇州憲禪師(已上六人無機緣語句不錄)¶

   第五世五十二人

<pb:T_T51n2076_0289b>¶
  * 袁州仰山慧寂禪師法嗣一十人六人見錄¶
  
  * 袁州仰山西塔光穆禪師¶
  * 晉州霍山景通禪師
  * 杭州龍泉文喜禪師¶
  * 新羅國順支禪師¶
  * 袁州仰山南塔光涌禪師¶
  * 袁州仰山東塔和尚(已上六人見錄)¶
  * 洪州觀音常蠲大師
  * 福州東禪慧茂大師¶
  * 福州明月山道崇大師¶
  * 處州遂昌禪師(已上四人無機緣語句不錄)¶
  * 鎮州臨濟義玄禪師法嗣二十二人一十六人見錄¶
  
  * 鄂州灌谿志閑禪師
  * 幽州譚空和尚¶
  * 鎮州寶壽沼和尚
  * 鎮州三聖慧然禪師¶
  * 魏府大覺禪師
  * 魏府興化存獎禪師¶
  * 鎮州善崔禪師
  * 鎮州萬歲和尚¶
  * 雲山和尚
  * 桐峯菴主¶
  * 杉洋菴主
  * 涿州級衣和尚¶
  * 虎谿菴主
  * 覆盆菴主¶
  * 襄州歷村和尚¶
  * 滄州米倉和尚(已上一十六人見錄)¶
  * 齊聳大師
  * 涿州秀禪師¶
  * 浙西善權徹禪師
  * 金沙禪師¶
  * 允誠禪師¶
  * 新羅國智異山和尚(已上六人無機緣語句不錄)¶
  * 睦州陳尊宿法嗣二人一人見錄¶
  
  * 睦州刺史陳操(一人見錄)¶
  * 睦州嚴陵鈞臺和尚(一人無機緣語句不錄)¶
  * 鄧州香嚴智閑禪師法嗣一十二人一十人見錄¶
  
  * 吉州止觀和尚
  * 壽州紹宗禪師¶
  * 襄州延慶法端禪師(十一卷已收在溈山祐下)
<pb:T_T51n2076_0289c>¶
  * 益州南禪無染禪師
  * 益州長平山和尚¶
  * 益州崇福演教大師¶
  * 安州大安山清幹禪師¶
  * 終南山豐德寺和尚¶
  * 均州武當山佛巖暉禪師¶
  * 江州雙谿田道者(已上一十人見錄)¶
  * 益州照覺寺和尚¶
  * 睦州東禪和尚(已上二人無機緣語句不錄)¶
  * 福州雙峯和尚法嗣一人見錄¶
  
  * 雙峯古禪師(一人見錄)¶
  * 杭州徑山洪諲禪師法嗣四人一人見錄¶
  
  * 洪州米嶺和尚(已上一人見錄)¶
  * 廬州棲賢寺寂禪師　臨川義直禪師¶
  * 杭州功臣院令道禪師(已上三人無機緣語句不錄)¶
  * 揚州光孝院慧覺禪師法嗣一人¶
  
  * 昇州長慶道巘禪師(一人見錄)¶

   第六世一十九人
¶
  * 袁州仰山南塔光涌禪師法嗣五人四人見錄¶
  
  * 越州清化全付禪師¶
  * 郢州芭蕉山慧清禪師¶
  * 韶州黃連山義初禪師¶
  * 韶州慧林鴻究禪師(已上四人見錄)¶
  * 洪州黃龍山忠和尚(一人無機緣語句不錄)¶
  * 袁州仰山西塔光穆禪師法嗣一人¶
  
  * 吉州資福如寶禪師(一人見錄)¶
  * 灌谿志閑禪師法嗣一人¶
  
  * 池州魯祖山教和尚(一人見錄)¶
  * 魏州興化存獎禪師法嗣二人一人見錄¶
  
  * 汝州寶應和尚(一人見錄即南院顒也)
<pb:T_T51n2076_0290a>¶
  * 魏府天鉢和尚(一人無機緣語句不錄)¶
  * 鎮州寶壽沼禪師法嗣二人一人見錄¶
  
  * 汝州西院思明禪師¶
  * 第二世寶壽和尚(已上二人見錄)¶
  * 涿州紙衣和尚法嗣¶
  
  * 鎮州譚空和尚(一人無機緣語句不錄)¶
  * 鎮州三聖慧然禪師法嗣二人一人見錄¶
  
  * 鎮州大悲和尚
  * 淄州水陸和尚(二人見錄)¶
  * 魏府大覺和尚法嗣四人三人見錄¶
  
  * 廬州大覺和尚
  * 廬州澄心旻德禪師¶
  * 汝州南院和尚(已上三人見錄)¶
  * 宋州法華和尚(一人無機緣語句不錄)¶
  * 金陵道巘禪師法嗣¶
  
  * 金陵廣孝院處微禪師(一人無機緣語句不錄)¶
¶

:PROPERTIES:
:head: 懷讓禪師第四世
:END:
¶

******* 前洪州黃蘗山希運禪師法嗣
:PROPERTIES:
:head: 前洪州黃蘗山希運禪師法嗣
:END:
¶

******** 鎮州臨濟義玄禪師
鎮州臨濟義玄禪師。曹州南華人也。姓邢氏。¶
幼負出塵之志。及落髮進具便慕禪宗。初在¶
黃蘗隨眾參侍。時堂中第一座勉令問話。師¶
乃問。如何是祖師西來的的意。黃蘗便打。如¶
是三問三遭打。遂告辭。第一座云。早承激勸¶
問話。唯蒙和尚賜棒。所恨愚魯。且往諸方行¶
脚去。上座遂告黃蘗云。義玄雖是後生。却甚¶
奇特。來辭時願和尚更垂提誘。來日師辭黃¶
蘗。黃蘗指往大愚。師遂參大愚。愚問曰。什麼¶
處來。曰黃蘗來。愚曰。黃蘗有何言教。曰義玄¶
親問西來的的意。蒙和尚便打。如是三問三¶
轉被打。不知過在什麼處。愚曰。黃蘗恁麼老
<pb:T_T51n2076_0290b>¶
婆。為汝得徹困。猶覓過在。師於是大悟云。佛¶
法也無多子。愚乃搊師衣領云。適來道我不¶
會。而今又道無多子。是多少來是多少來。師¶
向愚肋下打一拳。愚托開云。汝師黃蘗。非干¶
我事。師却返黃蘗。黃蘗問云。汝迴太速生。師¶
云。只為老婆心切。黃蘗云。遮大愚老漢待見¶
與打一頓。師云。說什麼待見即今便打遂鼓¶
黃蘗一掌。黃蘗哈哈大笑。黃蘗一日普請鋤¶
薏穀次。師在後行。黃蘗迴頭見師空手乃問。¶
钁頭在什麼處。師云。有人將去了也。黃蘗云。¶
近前來共汝商量。師近前叉手。黃蘗豎起󰑁¶
頭云。只這箇天下人拈掇不起。還有人拈掇¶
得起麼。師就手掣得豎起云。為什麼却在義¶
玄手。黃蘗云。今日自有人普請便歸院(溈山因仰¶
山侍立次。方舉此話未了。仰山便問。钁在黃蘖手。為什麼被臨濟奪却。溈山云。賊是小人智過君子)黃¶
蘗一日普請鋤茶園。黃蘗後至。師問訊按钁¶
而立。黃蘗曰。莫是困邪。曰才󰑁地何言困。黃¶
蘗舉拄杖便打。師接杖推倒和尚。黃蘗呼維¶
那維那拽起我來。維那拽起曰。和尚爭容得¶
遮風漢。黃蘗却打維那。師自钁地云。諸方即¶
火葬。我遮活埋(溈山問仰山。只如黃蘖與臨濟。此時意作麼生。仰山云。作賊人走¶
却。邏賊人喫棒。溈山云。如是如是)師一日在黃蘗僧堂睡。黃¶
蘗入來。以拄杖於床邊敲三下。師舉首見是¶
和尚却睡。黃蘗打席三下去。上間見第一座。¶
黃蘗曰。遮醉漢豈不如下間禪客坐禪。汝只¶
管𥋙睡。上座曰。遮老和尚患風邪。黃蘗打之¶
(溈山舉問仰山。只如黃蘗意作麼生。仰山云。一彩兩賽)師與黃蘗栽杉。黃蘗曰。¶
深山栽許多樹作麼。師曰。與後人作古記。¶
乃將鍬拍地兩下。黃蘗拈起拄杖曰。汝喫我
<pb:T_T51n2076_0290c>¶
棒了也。師作噓噓聲。黃蘗曰。吾宗到汝此記¶
方出(溈山舉問仰山。且道黃蘖後語但囑臨濟。為復別有意旨。仰山云。亦囑臨濟亦記向後。溈山云。向後¶
作麼生。仰山云。一人指南吳越令行。南塔和尚注云。獨坐震威此記方出。又云。若遇大風此記亦出。溈山云。如¶
是如是)師因半夏上黃蘗山。見和尚看經。師曰。我¶
將謂是箇人。元來是唵黑豆老和尚。住數日¶
乃辭去。黃蘗曰。汝破夏來不終夏去。曰某甲¶
暫來禮拜和尚。黃蘗遂打趁令去。師行數里¶
疑此事却迴終夏。師一日辭黃蘗。黃蘗曰。什¶
麼處去。曰不是河南即河北去。黃蘗拈起拄¶
杖便打。師捉住拄杖曰。遮老漢莫盲枷瞎棒。¶
已後錯打人。黃蘗喚侍者。把將几案禪板來。¶
師曰。侍者把將火來。黃蘗曰。不然子但將去。¶
已後坐斷天下人舌頭在。師即便發去。師到¶
熊耳塔頭。塔主問。先禮佛先禮祖。師曰。祖佛¶
俱不禮。塔主曰。祖佛與長老有什麼冤家俱¶
不禮。師無對(又別舉云。師問塔主。先禮佛先禮祖。塔主曰。祖佛是什麼人弟子。師拂袖便去)¶
師後還鄉黨。俯徇趙人之請。住子城南臨濟¶
禪苑。學侶奔湊一日上堂曰。汝等諸人。赤肉¶
團上有一無位真人。常向諸人面門出入。汝¶
若不識但問老僧。時有僧問。如何是無位真¶
人。師便打云。無位真人是什麼乾屎橛(後雪峯聞¶
乃曰。臨濟大似白拈賊)師問樂普云。從上來一人行棒一¶
人行喝阿那箇親。對曰總不親。師曰。親處作¶
麼生普便喝。師乃打。師問木口和尚。如何是¶
露地白牛。木口曰吽。師曰啞。木口曰。老兄作¶
麼生。師曰。遮畜生。大覺到參。師舉拂子。大¶
覺敷坐具。師擲下拂子。大覺收坐具入僧堂。¶
眾僧曰。遮僧莫是和尚親故。不禮拜又不喫¶
棒。師聞令喚新到僧。大覺遂出。師曰。大眾道
<pb:T_T51n2076_0291a>¶
汝未參長老。大覺云。不審便自歸眾。麻谷¶
(第二世)到參敷坐具問。十二面觀音阿那面正。¶
師下繩床。一手收坐具。一手搊麻谷云。十二¶
面觀音向什麼處去也。麻谷轉身擬坐繩床。¶
師拈拄杖打。麻谷接却相捉入方丈。師上堂¶
云。大眾夫為法者。不避喪身失命。我於黃蘗¶
和尚處。三度喫棒。如蒿枝拂相似。如今更思¶
一頓喫。誰為我下得手。時有僧曰。某甲下得¶
手。和尚合喫多少。師與拄杖。其僧擬接。師便¶
打。僧問。如何是第一句。師曰。三要印開朱點¶
窄。未容擬議主賓分。曰如何是第二句。師曰。¶
妙解豈容無著問。漚和爭負截流機。曰如何¶
是第三句。師曰。看取棚頭弄傀儡。抽牽全藉¶
頭人。師又曰。夫一句語須具三玄門。一玄¶
門須具三要。有權有用。汝等諸人作麼生會。¶
師唐咸通七年丙戍四月十日。將示滅乃說¶
傳法偈曰。沿流不止問如何。真照無邊說似¶
他。離相離名如不稟。吹毛用了急須磨。偈畢¶
坐逝。勅諡慧照大師。塔曰澄靈。¶

******** 陳尊宿
陳尊宿初居睦州龍興寺晦迹藏用。製草¶
屨密置於道上。歲久人知乃有陳蒲鞋之號¶
焉。時有學人叩激。隨問遽答。詞語峻嶮既非¶
循轍。故淺機之流往往嗤之。唯玄學性敏者¶
欽伏。由是諸方歸慕。謂之陳尊宿。師因晚參¶
謂眾曰。汝等諸人未得箇入頭。須得箇入頭。¶
若得箇入頭。已後不得孤負老僧。時有僧出¶
禮拜曰。某甲終不敢孤負和尚。師曰。早是孤¶
負我了也。師又曰。老僧在此住持。不曾見箇¶
無事人到來。汝等何不近前。時有一僧方近
<pb:T_T51n2076_0291b>¶
前。師云。維那不在。汝自領去三門外與¶
二十棒。僧云。某甲過在什麼處。師云。枷上更¶
著杻。師尋常或見衲僧來即閉門。或見講僧¶
乃召云座主。其僧應諾。師云。擔板漢。或云。¶
這有桶與我取水。師一日在廊階上立。有¶
僧來問云。陳尊宿房在何處。師脫草屨騫頭¶
打。僧便走。師召云。大德。僧迴首。師指云。却¶
從那邊去。有僧扣門。師云。阿誰。僧云。某甲。¶
師云。秦時𨍏轢鑽。一日有天使問。三門俱¶
開從那門而入。師喚尚書。天使應諾。師云。從¶
信門入。天使又見壁畫問云。二尊者對譚何¶
事。師摑露柱云。三身中那箇不說法。師問座¶
主。汝莫是講唯識否。對曰是。師云。五戒不持。¶
師問一長老云。了即毛端滴巨海。始知大地¶
一微塵。長老作麼生。對云。問阿誰。師云。問¶
長老。長老云。何不領話。師云。汝不領話我不¶
領話。師見僧來云。見成公案放汝三十棒。僧¶
云。某甲如是。師云。三門金剛為什麼舉拳。僧¶
云。金剛尚乃如是。師便打。問如何是向上一¶
路。師云。要道有什麼難。僧云。請師道。師云。¶
初三十一中九下七。問以一重去一重即不¶
問。不以一重不去一重時如何。師云。昨朝栽¶
茄子。今日種冬瓜。問如何是曹谿的的意。師¶
云。老僧愛嗔不愛喜。僧云。為什麼如是。師云。¶
路逢劍客須呈劍。不是詩人莫說詩。僧到參。¶
師問。什麼處來。僧云。瀏陽。師云。彼中老宿¶
祇對佛法大意道什麼。云遍地行無路。師云。¶
老宿實有此語否。云實有。師拈拄杖打云。遮¶
念言語漢。師問一長老。若有兄弟來將什麼
<pb:T_T51n2076_0291c>¶
祇對。長老云。待他來。師云。何不道。長老云。¶
和尚欠少什麼。師云。請不煩葛藤。有僧參。師¶
云。汝豈不是行脚。僧云是。師云。禮佛也未。¶
云禮那土堆作麼。師云。自領出去。僧問。某¶
甲講兼行脚不會教意時如何。師云。實語當¶
懺悔。僧云。乞師指示。師云。汝若不會。老僧即¶
緘口無言。僧云。便請道。師云。心不負人面無¶
漸色。問一句道盡時如何。師云。義墮也。僧¶
云。什麼虛是學人義墮處。師云。三十棒教誰¶
喫。問教意祖意是同是別。師云。青山自青山。¶
白雲自白雲。僧云。如何是青山。師云。還我一¶
滴雨來。僧云。道不得請師道。師云。法華峯¶
前陣涅槃句後收。師問僧。今夏在什麼處。云¶
待和尚有住處即說似和尚。師云。狐非師子¶
類。燈非日月明。師問新到僧。什麼處來。僧瞪¶
目視之。師云。驢前馬後漢。僧云。請師鑒。師¶
云。驢前馬後漢道將一向來。僧無對。師看經¶
次。陳操尚書問。和尚看什麼經。師云。金剛¶
經。尚書云。六朝翻譯此當第幾譯。師舉起經¶
云。一切有為法如夢幻泡影。師又因看涅槃¶
經。僧問。和尚看什麼經。師拈起經云。遮箇是¶
茶毘品最末後。師問新到僧。今夏在什麼處。¶
僧云。徑山。師云。多少人。云四百人。師云。遮¶
喫夜飯漢。僧云。尊宿叢林何言喫夜飯。師乃¶
棒趁出。師聞一老宿難親近。躬往相訪。老宿¶
見師纔入方丈便喝。師側掌云。兩重公案老¶
宿云。過在什麼處。師云。遮野狐精便退。師問¶
僧。近離什麼處。僧云。江西。師云。蹋破多少¶
草鞋。僧無對。師與講僧喫茶。師云。我救汝不
<pb:T_T51n2076_0292a>¶
得也。僧云。某甲不曉乞師垂示。師拈油餅示¶
之云。遮箇是什麼。僧云。色法。師云。遮入鑊¶
湯漢。有一紫衣大德到禮拜。師拈帽子帶示¶
之云。遮箇喚作什麼。大德云。朝天帽。師云。¶
恁麼即老僧不卸也。師復問。所習何業。云唯¶
識。師云。作麼生說。云三界唯心萬法唯識。師¶
指門扇云。遮箇是什麼。云是色法。師云。簾前¶
賜紫對御譚經。何得不持五戒。僧無對。僧問。¶
某甲乍入叢林。乞指師示。師云。爾不解問。云¶
和尚作麼生。師云。放汝三十棒自領出去。問¶
教意請師提綱。師云。但問將來與爾道。僧云。¶
請和尚道。師云。佛殿燒香。三門外合掌。問¶
如何是展演之言。師云。量才補職。僧云。如何¶
得不落展演。師云。伏惟尚饗。師喚焦山近前¶
來。又呼童子取斧來。童子取斧至云。未有繩¶
墨且斫麁。師喝之。又喚童子云。作麼生是爾¶
斧頭。童子遂作斫勢。師云。斫爾老爺頭不得。¶
問如是放一線道。師云。量才補職。又問。¶
如何是不放一線道。師云。伏惟尚饗。新到僧¶
參。師云。汝是新到否。云是。師云。且放下葛¶
藤會麼。云不會。師云。擔枷陳狀自領出去。僧¶
便出。師云。來來我實問爾什麼處來。云江西。¶
師云。泐潭和尚在爾背後怕爾亂道見麼。無¶
對。問寺門前金剛托即。乾坤大地不托即。絲¶
髮不逢時如何。師云。吽吽我不曾見此問。先¶
跳三千倒退八百。爾合作麼生。僧云諾。師云。¶
先責一紙罪狀好便打。其僧擬出。師云。來我¶
共爾葛藤。托即乾坤大地。爾且道洞庭湖¶
水深多少。僧云。不曾量度。師云。洞庭湖又作
<pb:T_T51n2076_0292b>¶
麼生。僧云。只為今時。師云。只遮葛藤尚不會¶
乃打之。問如何是觸途無滯底句。師云。我不¶
恁麼道。云師作麼生道。師云。箭過西天十萬¶
里却向大唐國等候。有僧扣門。師云。作什麼。¶
云己事未明乞師指示。師云。遮只有棒方¶
開門。其僧擬問。師便摑其僧口問。以字不成。¶
八字不是。是何章句。師彈指一下云。會麼。¶
云不會。師云。上來表讚無限勝因。蝦蟇跳上¶
梵天。蚯蚓走過東海。西峯長老來參。師致茶¶
果命之令坐問云。長老今夏在什麼處安居。¶
云蘭谿。師云。有多少徒眾。云七十來人。師¶
云。時中將何示徒。長老拈起柑子呈云。已¶
了。師云。著什麼死急。有僧新到參方禮¶
拜。師叱云。闍㴝因何偷常住果子喫。僧云。¶
學人纔到。和尚為什麼道偷果子。師云。贓¶
物見在。師問僧。近離什麼處。曰仰山。師曰。¶
五戒也不持。曰某甲什麼處是妄語。師云遮¶
不著沙彌。¶

******** 杭州千頃山楚南禪師
杭州千頃山楚南禪師閩中人也。姓張氏。自¶
髫齓投開元寺曇藹禪師出家。迨乎冠歲落¶
髮。詣五臺具戒。就趙郡學相部律。往上都聽¶
淨名經。既精研法義而未了玄機。遂謁芙蓉。¶
芙蓉見曰。吾非汝師。汝師江外黃檗是也。師¶
禮辭而參黃檗。黃檗垂問曰。子未現三界影¶
像時如何。師曰。即今豈是有耶。曰有無且置。¶
即今如何。師曰。非今古。曰吾之法眼已在汝¶
躬。師乃入室執巾侍盥晨晡請益。尋值唐武¶
宗廢教。師遂深竄林谷。暨大中初相國裴公¶
休出撫宛陵。請黃檗和尚出山師隨出。由茲
<pb:T_T51n2076_0292c>¶
抵姑蘇報恩寺精修禪定。僅二十餘載足不¶
踰閾。俄為郡守請住寶林院。未幾復請居支¶
硎山。又住千頃慈雲院振黃蘗玄風。一日師¶
上堂曰。諸子設使解得三世佛教如瓶注水。¶
及得百千三昧。不如一念修無漏道。免被人¶
天因果繫絆。時有僧問。無漏道如何修。師曰。¶
未有闍梨時體取。曰未有某甲時誰人體。師¶
曰。體者亦無。問如何是易。師曰。著衣喫飯不¶
用讀經看教。不用行道禮拜燒身煉頂。豈不¶
易耶。曰此既是易。如何是難。師曰。微有念生¶
便具五陰。三界輪迴生死皆從汝一念生。所¶
以佛教諸菩薩云。佛所護念。師雖應機無倦。¶
而常儼然處定。或逾月或浹旬。光啟三年錢¶
王請下山供養。昭宗聞其道化就賜紫衣。文¶
德六年五月辭眾奄然而化。壽七十六。臘五¶
十六。遷塔於院西隅。大順二年(一作大順二年)壬子¶
二月宣州孫儒寇錢塘。兵士發塔覩全身不¶
散爪髮俱長。謝罪懺悔而去。師平昔著般若¶
經品頌偈一卷破邪論一卷。行于世。¶

******** 福州烏石山靈觀禪師
福州烏石山靈觀禪師(住本山薛老峯。亦云丁墓山。時稱老觀和尚)尋¶
常扃戶人罕見之。唯一信士每至食時送供方¶
開。一日雪峯伺便扣門。師出開門。雪峯驀胸¶
搊住云。是凡是聖。師唾云。遮野狐精。便推出¶
閉却門。雪峯云。也只要識老兄。師因剗草次¶
問僧。汝何處去。云西院禮拜安和尚去。時竹¶
上有一青蛇子。師指蛇云。欲識西院老野狐¶
精。只遮便是。師一日問西院安和尚。此一片¶
地堪著什麼物。安云。好著箇無相佛。師云。好¶
片地被兄放不淨。師一日引水次有僧來參。
<pb:T_T51n2076_0293a>¶
師以引水橫抽示之。其僧便去。師至暮問小¶
師。適來僧在何處。小師云。發去也。師云。只¶
得一橛(玄覺云。什麼處是少一橛)問如何是佛。師出舌示之。¶
其僧禮謝。師云。住住爾見什麼便禮拜。僧云。¶
謝和尚慈悲出舌相示。師云。老漢近日舌上¶
生瘡。有僧到敲門。行者開門後便出去。其僧¶
入禮拜問。如何是西來意。師云。適來出去者¶
是什麼人。僧擬近前。師便托出閉却門。曹山¶
行脚時問。如何是毘盧師法身主。師云。我若¶
向爾道即別有也。曹山舉似洞山。洞山云。好¶
箇話頭只欠進語。何不更去問為什麼不道。¶
曹山乃却來進前語。師云。若言我不道。即啞¶
却我口。若言我道。即謇却我舌。曹山歸舉示¶
洞山。洞山深肯之。¶

******** 杭州羅漢院宗徹禪師
杭州羅漢院宗徹禪師湖州吳興縣人也。姓¶
吳氏。幼歲出家依年受具。巡方參禮。依黃檗¶
希。運禪師法席。黃檗一見便深器之。入室領¶
旨。後至杭州。州牧劉彥慕其道。立精舍於府¶
西號羅漢院。化徒三百。師有時上堂僧問。如¶
何是西來意。師曰骨剉也(師對機多用此語。時人因號骨剉和尚)¶
問如何是南宗北宗。師曰。心為宗。僧曰。還看¶
教也無。師曰。教是心。問性地多昏如何了悟。¶
師曰。煩雲風卷太虛廓清。曰如何得明去。師¶
曰。一輪皎潔萬里騰光。師後示疾遷化。門¶
人塔于院之北隅梁貞明五年錢王廣其院為¶
安國羅漢寺。移師塔於大慈山塢。今寺與塔¶
並存。¶

******** 裴休
裴休字公美。河東聞喜人也(唐書本傳作孟州濟源人)守新¶
安日。屬運禪師初於黃檗山捨眾入大安精
<pb:T_T51n2076_0293b>¶
舍。混迹勞侶掃灑殿堂。公入寺燒香。主事祇¶
接。因觀壁畫乃問。是何圖相。主事對曰。高僧¶
真儀。公曰。真儀可觀高僧何在。僧皆無對。公¶
曰。此間有禪人否。曰近有一僧投寺執役。頗¶
似禪者。公曰。可請來詢問得否。於是遽尋運¶
師。公覩之欣然曰。休適有一問諸德吝辭。今¶
請上人代醻一語。師曰。請相公垂問。公即舉¶
前問。師朗聲曰。裴休。公應諾。師曰。在什麼¶
處。公當下知旨如獲髻珠。曰吾師真善知識¶
也。示人剋的。若是何汨沒於此乎。時眾愕然。¶
自此延入府署留之供養執弟子之禮。屢辭不¶
已。復堅請住黃檗山荐興祖教。有暇即躬入¶
山頂謁。或渴聞玄論即請師入州。公既通徹¶
祖心。復博綜教相。諸方禪學。咸謂裴相不浪¶
出黃檗之門也。至遷鎮宣城還思瞻禮。亦創¶
精藍迎請居之(唐新安郡即歙州也。唐史裴相本傳無出守。明說雖未必不經為歙州太¶
守。然觀其傳心法要序。即知其初識運公於洪州。再見之於宣州。皆迎請而來。非邂逅也。今本章述所問壁畫高僧¶
之處。必為差誤。苟或果在歙州。則序中安得不言耶。據廣燈以為在筠州。四家錄又云在洪州皆不然也。按唐史。¶
武德中以洪州高安縣置靖州。更名筠州尋廢之。至南唐李景再置。中間豈得有郡守。以此知廣燈之誤也。又按傳¶
心法要序云。予會昌二年廉于鍾陵。自山迎至州憩龍興寺。以此知四家錄亦誤。其餘在黃蘗章中辨之也)。雖¶
圭峯該通禪講為裴之所重。未若歸心於黃¶
檗而傾竭服膺者也。又撰圭峯碑云。休與師¶
於法為昆仲。於義為交友。於恩為善知識。於¶
教為內外護。斯可見矣。仍集黃檗語要。親書¶
序引冠於編首留鎮山門。又親書大藏經五¶
百函號迄今寶之。又圭峯禪師著。禪源諸詮¶
原人論及圓覺經疏注法界觀。公皆為之序。¶
公父肅字中明。任越州觀察使。應三百年讖
<pb:T_T51n2076_0293c>¶
記。重建龍興寺大佛殿。自撰碑銘(先是越州沙門曇彥。身¶
長五尺。眉垂數寸。與檀越許詢字玄度。同造塼木大塔二所。彥有神異。天降相輪。能駐日倍工。復從地引其轉至¶
塔頂。塔未就詢亡。彥師壽長可百二十餘歲。猶待得詢後身為岳陽王來撫越州。蓋願力也。彥預告門人曰。許玄度¶
來也。弟子咸謂師老耄言無準的。許玄度死已三十餘載。何云更來也。時岳陽王早承誌公密示。纔到州便入寺尋¶
訪。彥師出門佇望。遙見乃召曰。許玄度來何暮。昔日浮圖今如故。王曰。弟子姓蕭各詧。師何以許玄度呼之。彥¶
曰。未達宿命焉得知之。遂握手命入室席地。彥以三昧力加被王。忽悟前身造塔之事宛若今日。由是二塔益資壯¶
麗。時龍興寺大殿墮壞。眾請彥師重修。彥曰。非貧道緣力也。却後二百年有非衣功德主。來興此殿大作佛¶
事。寺眾刻石記之。及期裴太守赴任興隆三寶。傾施俸錢修成大殿。方曉彥師懸記無忒)公遂篤志¶
內典深入法會。有發願文。傳於世。¶

****** 第五世
:PROPERTIES:
:head: 懷讓禪師第五世
:END:
¶

******* 前袁州仰山慧寂禪師法嗣
:PROPERTIES:
:head: 前袁州仰山慧寂禪師法嗣
:END:
¶

******** 仰山西塔光穆禪師
仰山西塔光穆禪師(第二世住)僧問。如何是正聞。師¶
曰。不從耳入。曰作麼生。師曰。還聞麼。問祖¶
意與教意同別。師曰。同別且置汝道瓶嘴¶
什麼物出來入去。問如何是西來意。師曰。汝¶
無佛性。問如何是頓。師作圓相示之。曰如何¶
是漸。師以手空中撥三下。¶

******** 晉州霍山景通禪師
晉州霍山景通禪師初參仰山。仰山閉目坐。¶
師曰。如是如是。西天二十八祖亦如是。中華¶
六祖亦如是。和尚亦如是。景通亦如是。語訖¶
向右邊翹一足而立。仰山起來打四藤杖。師¶
因此自稱集雲峯下四藤條天下大禪佛(歸宗下亦¶
有大禪佛。名智通。終於五臺)後住霍山。有行者問。如何是佛¶
法大意。師乃禮拜。行者曰。和尚為什麼禮俗¶
人。師曰。汝不見道尊重弟子。師問僧。什麼處¶
來。僧提起坐具。師云。龍頭蛇尾。僧問。如何¶
是佛。師打之。僧亦打師。師曰。汝打我有道¶
理。我打汝無道理。僧無對。師乃打趁。師化緣
<pb:T_T51n2076_0294a>¶
將畢。先備薪於郊野遍辭檀信。食訖行至薪¶
所。謂弟子曰。日午當來報至日午。師自執燭¶
登積薪上。以笠置頂後作圓光相。手執拄杖¶
作降魔杵勢。立終於紅焰中。¶

******** 杭州文喜禪師
杭州文喜禪師嘉禾蓹兒人也。姓朱氏。七歲¶
出家。唐開成二年趙郡具戒。初習四分律。屬¶
會昌廢教返服韜晦。大中初例重懺度於鹽¶
官齊峯寺。後謁大慈山性空禪師。性空曰。子¶
何不遍參乎。咸通三年至洪州觀音院見仰¶
山。言下頓了心契。仰山令典常住。一日有異¶
僧就求齋食。師減己分饋之。仰山預知問曰。¶
適來果位人汝給食否。答曰。輟己迴施。仰山¶
曰。汝大利益。七年旋浙右止千頃山築室而¶
居。會巢寇之亂避地湖州住仁王院。光啟三¶
年錢王請住龍泉廨署(今慈光院)僧問。如何是涅槃¶
相。師曰。香煙盡處驗。問如何是佛法大意。¶
師曰。喚院主來遮師僧患顛。問如何是自己。¶
師默然。僧罔措。再問。師曰。青天蒙昧不向月¶
邊飛。大順元年錢王表薦賜紫衣。乾寧四年¶
又奏師號曰無著。光化二年示疾。十月二十¶
七日夜子時告眾曰。三界心盡即是涅槃。言¶
訖跏趺而終。壽八十。臘六十。終時方丈發白¶
光竹樹同色。十一月二十二日遷塔靈隱山¶
西塢(天祐二年宣城帥田頵應杭將許思叛將縱兵大掠。發師塔覩肉身不壞髮爪俱長。武肅王奇之。¶
遣裨將邵志重封瘞焉)。¶

******** 新羅五觀山順支本國號了悟大師
新羅五觀山順支本國號了悟大師。僧問。如¶
何是西來意。師豎拂子。僧曰。莫遮箇便是。師¶
放下拂子。問以字不成八字不是。是什麼字。¶
師作圓相示之。有僧於師前作五花圓相。師
<pb:T_T51n2076_0294b>¶
畫破別作一圓相。¶

******** 仰山南塔光涌禪師
仰山南塔光涌禪師。僧問。文殊是七佛師。文¶
殊有師否。師云。遇緣即有。曰如何是文殊師。¶
師竪拂子示之。僧曰。莫遮箇是麼。師放下拂¶
子又手。問如何是妙用一句。師曰。水到渠¶
成。問真佛住在何處。師曰。言下無相也不在¶
別處。¶

******** 仰山東塔和尚
仰山東塔和尚。僧問。如何是君王劍。師曰。落¶
纜不采功。僧曰。用者如何。師曰。不落時人¶
手。問法王與君王相見時如何。師曰。兩掌無¶
私。曰見後如何。師曰。中間絕像。¶

******* 前臨濟義玄禪師法嗣
:PROPERTIES:
:head: 前臨濟義玄禪師法嗣
:END:
¶

******** 灌谿志閑禪師
灌谿志閑禪師魏府館陶人也。姓史氏。幼從¶
柏巖禪師披剃。二十受具。後見臨濟和尚。和¶
尚搊住良久放之。師曰。領矣。住後謂眾曰。¶
我見臨濟無言語。直至如今飽不饑。問請師¶
不借。師曰。我滿口道不借。師又曰。大庾嶺頭¶
佛不會。黃梅路上沒眾生。師會下一僧去參¶
石霜。石霜問。什麼處來。云灌谿來。石霜云。¶
我北山住不如他南山住。僧無對。師聞云。但¶
道修涅槃堂了也。僧問。久嚮灌谿。到來只見¶
漚麻池。師曰。汝只見漚麻池不見灌谿。僧曰。¶
如何是灌谿。師曰。剪箭急(後人舉似玄沙。玄沙云。更學三十年未會禪)¶
問如何是古人骨。師曰。安置不得。曰為什麼¶
安置不得。師曰。金烏那教下碧天。問金鎖斷¶
後如何。師曰。正是法汝處。問如何是細。師¶
曰。迴換不迴換。曰末後事如何。師曰。忌丈六¶
口頭。問如何是一色。師曰。不隨。曰一色後如¶
何。師曰。有闍梨承當分也無。問今日一會抵
<pb:T_T51n2076_0294c>¶
敵何人。師曰。不為凡聖。問一句如何。師曰。¶
不落千聖機。問如何是洞中水。師曰不。洗人¶
師唐乾寧二年乙卯五月二十九日問侍者曰。¶
坐死者誰。曰僧伽。立死者誰。曰僧會。乃行六¶
七步垂手而逝。¶

******** 幽州譚空和尚
幽州譚空和尚。有尼欲開堂說法。師曰。尼女¶
家不用開堂。尼曰。龍女八歲成佛又作麼生。¶
師曰。龍女有十八變。汝與老僧試一變看。尼¶
曰。變得也是野狐精。師乃打趁。寶壽和尚問。¶
除却中上二根人來時師兄作麼生。師曰。汝¶
適來舉早錯也。壽曰。師兄也不得無過。師曰。¶
汝却與我作師兄。壽側掌云。遮老賊。¶

******** 鎮州寶壽沼和尚
鎮州寶壽沼和尚(第一世住)僧問。萬境來侵時如何。¶
師曰。莫管他。僧禮拜。師曰。不要動著。動著¶
即打折汝腰。趙州諗和尚來。師在禪床背面¶
而坐。諗展坐具禮拜。師起入方丈。諗收坐具¶
而出。師問僧。什麼處來。曰西山來。師曰。見¶
獼猴麼。曰見。師曰。作什麼伎倆。曰見某甲一¶
箇伎倆也作不得。師打之。胡釘鉸參。師問。汝¶
莫是胡釘鉸。曰不敢。師曰。還解釘得虛空否。¶
曰請和尚打破。某甲與釘。師以拄杖打之。¶
胡曰。和尚莫錯打某甲。師曰。向後有多口阿¶
師。與點破在(趙州云。只遮縫尚沒柰何。乃代云。且釘遮一縫)問萬里¶
無片雲時如何。師曰。青天亦須喫棒。師將順¶
世。謂門人曰。汝還知我行履處否。對曰。知和¶
尚一生長坐不臥。師又令近前。門人近前。師¶
曰。去非吾眷屬。言訖而化。¶

******** 鎮州三聖院慧然禪師
鎮州三聖院慧然禪師。自臨濟受訣。遍歷叢¶
林至仰山。仰山問。汝名什麼。師曰。名慧寂。
<pb:T_T51n2076_0295a>¶
仰山曰。慧寂是我名。師曰。我名慧然。仰山大¶
笑而已。師到香嚴。嚴問。什麼處來。師曰。臨¶
濟。嚴曰。將得臨濟劍來麼。師以坐具驀¶
口打而去。師到德山才展坐具。德山云。莫展¶
炊巾遮無飯。師曰。縱有也無著處。德山¶
以拄杖打師。師接住却推德山向禪床上。德¶
山大笑。師哭蒼天而去。師在雪峯聞峯垂語¶
云。人人盡有一面古鏡。遮箇獼猴亦有一面¶
古鏡。師出問。歷劫無名。和尚為什麼立(一作彰)¶
為古鏡。峯云。瑕生也。師咄曰。遮老和尚話頭¶
也不識。峯云。罪過老僧住持事多。師見寶壽¶
和尚開堂。師推出一僧在寶壽前。寶壽便打¶
其僧。師曰。長老若恁麼為人。瞎却鎮州一城¶
人眼在(法眼云。什麼處是瞎却人眼處)。¶

******** 魏府大覺禪師
魏府大覺禪師。興化存獎禪師為院宰時。師¶
一日問曰。我常聞汝道向南行一迴。拄杖頭¶
未曾撥著箇會佛法底人。汝憑什麼道理有¶
此語。興化乃喝。師打之。興化又喝。師又打。¶
來日興化從法堂過。師召曰。院主。我直下疑¶
汝昨日行底喝。與我說來。興化曰。存獎平生¶
於三聖處學得底。盡被和尚折倒了也。願與¶
存獎箇安樂法門。師曰。遮瞎驢¶
卸却衲帔待痛決一頓。興化即於語下領¶
旨。雖同嗣臨濟。而常以師為助發之友。師臨¶
終時謂眾曰。我有一隻箭要付與人。時有一¶
僧出云。請和尚箭。師云。汝喚什麼作箭。僧¶
喝。師打數下。自歸方丈却喚其僧入來。問云。¶
汝適來會麼。僧云。不會。師又打數下。擲却拄¶
杖云已。後遇明眼人分。明舉似。便乃告寂。
<pb:T_T51n2076_0295b>¶

******** 魏府興化存獎禪師
魏府興化存獎禪師問僧。什麼處來。曰崔禪¶
處來。師曰。將得崔禪喝來否。曰不將得來。¶
師曰恁麼即不從崔禪處來。僧喝之。師遂打。¶
師謂眾曰。我只聞長廊下也喝後架也喝。諸¶
子汝莫盲喝亂喝。直饒喝得興化。向半天¶
住。却撲下來氣欲絕。待興化蘇息起來。向汝¶
道未在。何以故。我未曾向紫羅帳𥻦真¶
珠。與汝諸人虛空亂喝作什麼。師謂克賓¶
維那曰。汝不久當為唱道之師。克賓曰。不入¶
這保社。師曰。會了不入不會不入。曰沒交涉¶
。師便打。乃白眾曰。克賓維那法戰不勝。¶
罰錢五貫設飯一堂。¶
不得喫¶
飯便趕出院。僧問。國師喚侍者意作麼生。¶
師曰。一盲引眾盲師有時喚僧某甲。僧應諾。¶
師曰。點即不到。又別喚一僧。僧應諾。師曰。¶
到即不點。師後為後唐莊宗師。莊宗一日謂¶
師曰。朕收大梁得一顆無價明珠。未有人酬¶
價。師曰。請陛下珠看。帝以手舒開幞頭脚。師¶
曰。君王之寶誰敢酬價(玄覺徵云。且道興化肯同光不肯同光。若肯同光興化眼¶
在什麼處。若不肯同光過在什麼處)師滅後勅諡廣濟大師。塔曰¶
通寂。¶

******** 定州善崔禪師
定州善崔禪師。州將王公於衙署張座請師¶
說法。師升坐良久。謂眾曰。出來打出¶
來打。時譚空和尚出曰。崔禪𡁠。師曰。久¶
立太尉珍重。便下坐。¶

******** 鎮州萬歲和尚
鎮州萬歲和尚僧問。大眾上來合譚何事。師¶
曰。序品第一。問僧家究竟如何。師曰。本來只¶
是吹灰法。却向壇頭脫却衣。師訪寶壽。初
<pb:T_T51n2076_0295c>¶
見便展坐具。寶壽即下禪床。師乃坐彼禪床。¶
寶壽驟入方丈。少頃知事白師曰。堂頭和尚¶
已關却門也。請和尚庫頭喫茶。師乃歸院。翌¶
日寶壽來復謁。師踞禪床。寶壽展坐具。師亦¶
下禪床。寶壽還坐禪床。師歸方丈閉關。寶壽¶
入侍者寮內取灰。於方丈前圍三道而退。¶

******** 雲山和尚
雲山和尚。有僧從西京來。師問。還得西京主¶
人書來否。僧曰。不敢妄通消息。師曰。作家師¶
僧天然有在。僧曰。殘羹󱤳飯誰喫。師曰。獨¶
有闍梨不甘喫。其僧乃作吐勢。師喚侍者曰。¶
扶出遮病僧著。僧便出去。¶

******** 桐菴主
桐峯菴主僧問。和尚遙忽遇大蟲作麼生。¶
師作吼聲。僧作怖勢。師大笑。僧曰。遮老賊。¶
師曰。爭柰老僧何。有僧到菴前便去。師曰。闍¶
梨闍梨。僧迴首便喝。師良久。僧曰。死却遮老¶
漢。師乃打之。僧無語。師呵呵大笑。有僧入菴¶
搊住師。師曰。殺人殺人。其僧推開曰。叫作¶
麼。師曰誰。僧乃喝。師打之。僧出迴首曰。且¶
待且待。師大笑。¶

******** 杉洋菴主
杉洋菴主。有僧到參。師問。阿誰。曰杉注菴¶
主。師曰。是我。僧便喝。師作噓聲。僧曰。猶要¶
棒在。師便打。僧問。菴主得甚麼道理便住¶
此山。師曰。也欲通箇來由。又恐遭人點檢。僧¶
曰。又爭免得。師乃喝之。僧曰。恰是。師乃打。¶
其僧大笑而出。師曰。今日大敗大敗。¶

******** 涿州紙衣和尚
涿州紙衣和尚初問臨濟。如何是奪人不奪¶
境。臨濟曰。春煦發生鋪地錦。嬰兒垂髮白如¶
絲。師曰。如何是奪境不奪人。曰王令已行天¶
下遍。將軍塞外絕烟塵師曰。如何是人境俱
<pb:T_T51n2076_0296a>¶
不奪。曰王登寶殿野老謳歌。師曰。如何是人¶
境俱奪。曰并汾絕信獨處一方。師於言下領¶
旨。深入三玄三要四句之門。頗資化道。¶

******** 虎谿菴主
虎谿菴主。僧到抽坐具相看。師不顧。僧曰。知¶
道菴主有此機風。師鳴指一聲。僧曰。是何宗¶
旨。師便摑之。僧曰。知道今日落人便宜。師¶
曰。猶要棒在。有僧纔入門。師便喝。僧默然。¶
師打之。僧却喝。師曰。好箇草賊。僧到不審。¶
師曰。阿誰。僧喝。師曰。得恁麼無賓主。僧曰。¶
猶要第二喝在。師乃喝之。有僧問。和尚何處¶
人事。師云。隴西人。僧云。承聞隴西有鸚鵡還¶
實也無。師云是。僧云。和尚莫不是也無。師便¶
作鸚鵡聲。僧云。好箇鸚鵡。師便棒之。¶

******** 覆盆菴主
覆盆菴主問僧。什麼處來。曰覆盆山下來。師¶
曰。還見菴主否。僧便喝。師便掌。僧曰。作麼。¶
師又喝。一日有僧從山下哭上。師閉却門。¶
僧於門下畫一圓相。師從菴後出却從¶
山下哭上。僧喝曰。猶作遮箇去就在。師便換¶
手搥胸曰。可惜先師一場埋沒。僧曰。苦苦。師¶
曰。菴主被謾。¶

******** 襄州歷村和尚
襄州歷村和尚煎茶次。僧問。如何是祖師西¶
來意。師舉茶匙子。僧曰。莫只遮便當否。師擲¶
向火中。問如何是觀其音聲而得解脫。師將¶
火筋打柴頭問。汝還聞否。曰聞。師曰。誰不¶
解脫。¶

******** 滄州米倉和尚
滄州米倉和尚。州牧請師與寶壽和尚入廳¶
供養。令人傳語。請二長老譚論佛法。壽曰。請¶
師兄長老答話。師喝之。壽曰。某甲尚未借問¶
何便行喝師曰。猶欠少在。壽却與一喝。
<pb:T_T51n2076_0296b>¶

******* 睦州陳尊宿法嗣
:PROPERTIES:
:head: 睦州陳尊宿法嗣
:END:
¶

******** 睦州刺史陳操
睦州刺史陳操與僧齋次。拈起餬餅問僧。江¶
西湖南還有遮箇麼僧曰。尚書適來喫什麼。¶
陳曰。敲鍾謝響。又一日齋僧次躬行餅。僧展¶
手接。陳乃縮手。僧無語。陳曰。果然果然。異¶
日問僧曰。有箇事與上坐商量得麼。僧曰。合¶
取狗口。陳自摑曰。操罪過。僧曰。知過必改。¶
陳曰。恁麼即乞上坐口喫飯。又齋僧自行食¶
次曰。上坐施食。上坐曰。三德六味。陳曰錯。¶
上坐無對。又與寮屬登樓次。有數僧行來。一¶
官人曰。來者總是行脚僧。陳曰。不是。曰焉知¶
不是。陳曰。近前與問相次。諸僧樓前行過。¶
陳驀喚上坐。僧皆迴顧。陳謂諸官曰。不信道。¶
又與禪者頌曰。¶

#+BEGIN_VERSE
　禪者有玄機
　玄機是復非¶
　欲了機前旨
　咸於句下違
#+END_VERSE¶

******* 前香嚴智閑禪師法嗣
:PROPERTIES:
:head: 前香嚴智閑禪師法嗣
:END:
¶

******** 吉州止觀和尚
吉州止觀和尚。問如何是毘盧師。師攔胸與¶
一托。問如何是頓。師云。非梁陳。¶

******** 壽州紹宗禪師
壽州紹宗禪師。問如何是西來意。師曰。好事¶
不出門惡事傳千里。有官人謂師曰。見說江¶
西不立宗。師曰。遇緣即立。曰遇緣立箇什麼。¶
師曰。江西不立宗。¶

******** 襄州延慶法端大師
襄州延慶法端號紹真大師。官人問。蚯蚓斬為¶
兩段兩頭俱動。佛性在阿那頭。師展兩手(洞山¶
別云。即今問底在那箇頭。)。¶

******** 益州南禪無染大師
益州南禪無染大師。問無句之句師還答也¶
無。師曰。從來只明恁麼事。僧曰。畢竟如何。¶
師曰。且問看。
<pb:T_T51n2076_0296c>¶

******** 益州長平山和尚
益州長平山和尚。問視瞬不及處如何。師曰¶
我眨眼也勿工夫。問如何是祖師意。師曰。西¶
天來唐土去。¶

******** 益州崇福演教大師
益州崇福演教大師。問如何是寬廓之言。師¶
曰。無口道得。問如何是西來意。師曰。今日¶
明日。¶

******** 安州大安山清幹禪師
安州大安山清幹禪師。問從上諸聖從何而¶
證。師乃斫額。問如何是祖師西來意。師曰羊¶
頭車子推明月。¶

******** 終南山豐德寺和尚
終南山豐德寺和尚。問如何是和尚家風。師¶
曰。觸事面牆。問如何是本來事。師曰。終不更¶
問人。¶

******** 均州武當山佛巖暉禪師
均州武當山佛巖暉禪師。問頃年有疾又中¶
毒藥。請師醫。師曰。二宜湯一椀。又問。如何¶
是佛向上事。師曰螺髻子。¶

******** 江西廬山雙谿田道
江州廬山雙谿田道者。問如何是啄之機。¶
師以手作啄勢。問如何是西來意。師曰。什麼¶
處得箇問頭來。¶

******* 前福州雙和尚法嗣
:PROPERTIES:
:head: 前福州雙峯和尚法嗣
:END:
¶

******** 雙古禪師
雙峯古禪師(第二世)本業講經。因上雙峯禮謁。雙¶
峯云。大德什麼處住。曰城住。雙峯曰。¶
尋常還思老僧否。曰常思和尚無由禮覲。雙¶
峯曰。只遮思底便是大德。師從此領旨即歸¶
本寺。捨所居罷講入山執侍數年。後到石霜¶
但隨眾而已。更不參請。眾僉謂。古侍者甞受¶
雙峯印記。往往聞于石霜。霜欲詰其所悟。而¶
未得其便。師因辭石霜。霜將拂子送出門首¶
召曰。古侍者。師迴首。石霜曰。擬著即差。是¶
著即乖。不擬不是。亦莫作箇會。除非知有。莫
<pb:T_T51n2076_0297a>¶
能知之。好去好去。師應喏喏。即前邁尋屬雙¶
峯歸寂。師乃繼續住持。僧問。和尚當時秖對¶
石霜。石霜恁麼道意作麼生。師曰。只教我不¶
著是非(玄覺云。且道他會石霜意不會)。¶

******* 前徑山第三世洪諲禪師法嗣
:PROPERTIES:
:head: 前徑山第三世洪諲禪師法嗣
:END:
¶

******** 洪州米嶺和尚
洪州米嶺和尚尋常垂語曰。莫過於此。僧問。¶
未審是什麼莫過於此。師曰。不出是(其僧後問長慶。為¶
什麼不出是。慶云汝擬喚作什麼)。¶

******* 前揚州光孝院慧覺和尚法嗣
:PROPERTIES:
:head: 前揚州光孝院慧覺和尚法嗣
:END:
¶

******** 道巘禪師
道巘禪師廬州人也。姓劉氏。初參侍覺和尚。¶
便領悟微言。即於湖南大光山剃度。暨化緣¶
彌盛。受請止昇州長慶禪苑。師一日上堂¶
謂眾曰。彌勒世尊朝入伽藍暮成正覺。乃說¶
俱云。¶

#+BEGIN_VERSE
　三界上下法
　我說皆是心¶
　離於諸心法
　更無有可得
#+END_VERSE¶

看他恁麼道也大殺惺惺。若比吾徒猶是鈍¶
漢。所以一念見道三世情盡。如印印泥更無¶
前後。諸子生死事大快須薦取。莫為等閑業¶
識茫茫。蓋為迷己逐物。世尊臨入涅槃。文殊¶
請佛再轉法輪。世尊咄文殊言。吾四十九年¶
住世。不曾一字與人。汝請吾再轉法輪。是謂¶
吾曾轉法輪也。然今時眾中建立箇賓主問¶
答。事不獲已蓋為初心爾。僧問。如何是長慶¶
境。師曰。闍梨履踐看。問如何是佛法大意。師¶
曰。古人豈不道。今日三月三。僧曰。學人不¶
會。師曰。止止不須說。我法妙難思。便下坐。¶
咸平二年歸寂。¶

****** 第六世
******* 前仰山南塔光涌禪師法嗣
:PROPERTIES:
:head: 懷讓禪師第六世前仰山南塔光涌禪師法嗣
:END:

<pb:T_T51n2076_0297b>¶

******** 越州清化全付禪師
越州清化全付禪師。吳郡崑山人也。父賈販。¶
師隨至豫章。聞禪會之盛遂啟求出家。即詣¶
江夏投清平大師。清平問曰。汝來何求。曰求¶
法也。清平異而攝受之。尋登戒度奉事彌謹。¶
一旦自謂曰。學無常師豈宜匏繫於此乎。即¶
辭抵宜春仰山禮南塔涌和尚。涌問。從何而¶
來。師曰。鄂州來。涌曰。鄂州使君名什麼。曰¶
化下不敢相觸。涌曰。此地通不畏。師曰。大丈¶
夫何必相試。涌囅然而笑。遂蒙印可乃遊廬¶
陵。安福縣宰為建應國禪苑。迎以聚徒本道。¶
上聞賜名清化焉。僧問。如何是和尚急切為¶
人處。師曰。朝看東南暮看西北。僧曰。不會。¶
師曰。徒誇東陽客不識西陽珍。問如何是正¶
法眼。師曰。不可青天白日尿床也。師後因同¶
里僧勉還故國。錢氏文穆王特加禮重。晉天¶
福二年丁酉歲錢氏戍將闢雲峯山建院。亦¶
以清化為名。法侶臻萃。僧問。如何是佛法大¶
意。師曰。華表柱頭木鶴飛。問路逢達道人不¶
將語默對。未審將什麼對。師曰。眼瞳人吹¶
叫子。問和尚年多少。師曰。始見去年九月九。¶
如今又見秋葉黃。僧曰。恁麼即無數也。師曰。¶
問取黃葉。曰畢竟事如何。師曰。六隻骰子滿¶
盆紅。問亡僧遷化向什麼處去。師曰。長江無¶
間斷聚沫任風飄。曰還受祭祀也無。師曰祭¶
祀不無。僧曰。如何祭祀。師曰。漁歌舉櫂¶
谷聞聲。至忠獻王賜以紫方袍。師不受。王¶
改以納衣。仍號純一禪師。師曰。吾非飾讓¶
也。慮後人倣吾而逞欲耳。聞運丁未¶
秋七月示疾安然坐逝。有大風震摧林木。壽
<pb:T_T51n2076_0297c>¶
六十六。臘四十五。
******** 郢州芭蕉山慧清禪師

郢州芭蕉山慧清禪師新¶
羅人。問如何是芭蕉水。師曰。冬溫夏涼。問如¶
何是吹毛劍。師曰。進前三步。僧曰。用者如¶
何。師曰。退後三步。問如何是和尚為人一句。¶
師曰。只恐闍梨不問。師上堂謂眾曰。會麼相¶
悉者少珍重。問不語有問時如何。師曰。未出¶
三門千里程。問如何是自己。師曰。望南看北¶
斗。問光境俱亡復是何物。師曰知。曰知箇什¶
麼。師曰。建州九郎。問如何是提婆宗。師曰。¶
赤幡在左。師問僧近離什麼處。曰請師試道¶
看。師曰。將謂是舶上商人。元來是當州小客。¶
問不問二頭三首。請師直指本來面目。師默¶
然正坐。問賊來須打客來須看。忽遇客賊俱¶
來時如何。師曰。屋有一緉破草鞋。曰只如¶
破草鞋還堪受用也無。師曰。汝若將去前凶¶
後不吉問北斗藏身意旨如何。師曰。九九¶
八十一。師又曰。會麼。曰不會。師曰。一二¶
三四五。問古佛未出興時如何。師曰。千年茄¶
子根。曰出興後如何。師曰。金剛努出眼。師上¶
堂良久曰。也大相辱珍重。¶

******** 韶州昌樂縣黃連山義初大師
韶州昌樂縣黃連山義初號明微大師。問三¶
乘十二分教即不問。請師開口不答話。師曰。¶
寶華臺上定古今。曰如何是寶華臺上定古¶
今。師曰。一點墨子輪流不移。曰學人全體不¶
會。請師指示。師曰。靈覺雖轉空華不墜。問古¶
路無踪如何進步。師曰。金烏遶須彌。元與¶
劫同時。曰恁麼即得達於彼岸也。師曰。黃河¶
三千年一度清。廣南劉氏嚮師道化。請入府¶
內說法僧問。人王與法王相見時如何。師曰。
<pb:T_T51n2076_0298a>¶
兩鏡相照萬象歷然。曰法王心要達磨西來。¶
五祖付與曹溪。自此不傳衣鉢。未審碧玉階¶
前將何付囑。師曰。石羊水上行。木馬夜翻駒。¶
僧曰。恁麼即我王有感萬國歸朝。師曰。時人¶
盡唱太平歌問如何是佛。師曰。胸題萬字背¶
負圓光。問如何是道。師展兩手示之。僧¶
曰。佛之與道相去幾何。師曰。如水如波。¶

******** 韶州慧林鴻究號妙濟大師
韶州慧林鴻究號妙濟大師。有僧問。千聖常¶
行此路如何是此路。師曰。果然不見。問魯祖¶
面壁意如何。師曰。有什麼雪處。問如何是急¶
切事師曰。鈍漢。問如何是和尚家風。師曰。諸¶
方例大。問定慧等學明見理性如何。師曰。新¶
修梵宇。¶

******* 前仰山西塔光穆禪師法嗣
:PROPERTIES:
:head: 前仰山西塔光穆禪師法嗣
:END:
¶

******** 吉州資福如寶禪師
吉州資福如寶禪師。僧問。如何是應機之句。¶
師默然。問如何是玄旨。師曰。汝與我掩却門。¶
問魯祖面壁意作麼生。師曰。勿交涉。問如何¶
是從上真正眼。師槌胸曰。蒼天蒼天。僧曰。¶
借問又何妨師曰困。問遮箇還受學也無。師¶
曰。未曾钁地栽虛空。問如何是衲僧急切處。¶
師曰。不過此問。僧曰。學人未問已前請師道。¶
師曰噫。問諸方盡皆妙用。未審和尚此間如¶
何。師曰噫。問古人拈搥竪拂此理如何。師曰¶
瘂。問如何是一路涅槃門。師彈指一聲。又展¶
開兩手。僧曰。如何領會。師曰。不是秋月明子¶
自橫行八九。問如何是和尚家風。師曰。飯後¶
三椀茶。師一日拈起蒲團示眾云。諸佛菩薩¶
及入理聖人。皆從遮出。便擲下擘胸開曰。¶
作麼生。眾無對。問學人創入叢林一夏將末。
<pb:T_T51n2076_0298b>¶
未蒙和尚指教願垂提拯。師托開其僧乃曰。¶
老僧自住持來未曾瞎却一僧眼。師有時坐¶
良久。周視左右曰。會麼。眾曰。不會。師曰。不¶
會即謾汝去也。師一日將蒲團於頭上曰。汝¶
諸人恁麼時難共語。眾無對。師將坐却曰。猶¶
較些子。¶

******* 前灌谿志閑禪師法嗣
:PROPERTIES:
:head: 前灌谿志閑禪師法嗣
:END:
¶

******** 池州魯祖山教和尚
池州魯祖山教和尚僧問。如何是目前事。師¶
曰。絲竹未將為樂器。架上葫蘆猶未收。問如¶
何是雙林樹。師曰。有相身中無相身。曰如何¶
是有相身中無相身。師曰。金香爐下鐵崑¶
崙。問如何是高峯孤宿底人。師曰。半夜日頭¶
明日午打三更。問如何是格外事。師曰。化¶
道緣終後虛空更那邊問進向無門時如何。¶
師曰。太鈍生。僧曰。不是鈍根直下進向無門¶
時如何。師曰。靈機未曾論邊際。執法無邊在¶
暗中。問如何是學人著力處。師曰。春來草自¶
青月上已天明。曰如何是不著力處。師曰崩¶
山石頭落平川燒火行。¶

******* 魏府興化存獎禪師法嗣
:PROPERTIES:
:head: 魏府興化存獎禪師法嗣
:END:
¶

******** 汝州寶應和尚
汝州寶應和尚(亦曰南院第一世住)上堂示眾曰。赤肉¶
團上壁立千仞。時有僧問。赤肉團上壁立千¶
仞。豈不是和尚道。師曰是。其僧乃掀禪床。師¶
曰。遮瞎驢便棒。師問僧。近離什麼處。曰長水。¶
師曰東流西流。曰總不恁麼。師曰作麼生。僧¶
珍重。師打之。趁下法堂。僧到參。師舉拂子。¶
僧曰。今日敗闕。師放下拂子。僧曰。猶有遮箇¶
在。師乃棒之。師問僧。近離什麼處。曰近離襄¶
州。師曰。來作什麼。曰特來禮拜和尚。師曰。
<pb:T_T51n2076_0298c>¶
恰遇寶應老不在。僧便喝。師曰。向汝道不在。¶
又喝作什麼。僧又喝。師乃棒之。其僧禮拜。師¶
曰。遮棒本分汝打我我且打汝。三五棒要此¶
話。大行思明和尚未住西院時。到參禮拜後¶
白曰。別無好物人事。從許州買得一口江西¶
剃刀來獻和尚。師云汝從許州來。什麼處得¶
江西剃刀。明把師手搯一下。師云。侍者收取。¶
明拂袖而去。師云。阿剌剌。師上堂云。諸方只¶
具啐啄同時眼。不具啐啄同時用。時有僧便¶
問。如何是啐啄同時用。師云。作家相見不啐¶
啄。啐啄同時失。僧云。此猶未是某甲問處。師¶
云。汝問處作麼生。僧云。失師乃打¶
僧不肯。其僧後於雲門會下聞別僧舉此語方悟旨却迴參省師已圓寂遂禮風穴和尚風穴問曰汝當時問先師啐啄話後來還有省處也無僧曰已見箇道理也曰¶
¶
¶
¶
¶
作麼生¶
。僧云。某甲當時在燈影行昭顧不著風。¶
穴云汝會也。¶

******* 前寶壽沼和尚法嗣
:PROPERTIES:
:head: 前寶壽沼和尚法嗣
:END:
¶

******** 汝州西院思明禪師
汝州西院思明禪師有人問。如何是伽藍。師¶
曰。荊棘叢林。曰如何是伽藍中人。師曰。獾兒¶
狢子。問如何是臨濟一喝。師曰。千鈞之弩不¶
為鼷鼠而發機。曰和尚慈悲何在。師打之。僧¶
從漪到法席旬日乃曰莫道會佛法人。覓箇¶
舉話底人也無。師聞而默之。漪異日上法堂¶
次。師召從漪。漪舉首。師曰錯。漪進三兩步。¶
師又曰錯漪復近前。師曰。適來兩錯是
<pb:T_T51n2076_0299a>¶
上座錯是西院錯。曰是從漪錯。師曰錯。¶
又曰。上座且遮過夏待共汝商量遮兩錯。漪¶
不肯便去。後住相州天平山。當舉前話曰。¶
我行脚時被惡風吹到汝州。有西院長老。勘¶
我連道三錯。更待留我過夏商量。我不¶
說恁麼時錯。我當時發足擬向南去。便知道¶
錯了也(首山省念和尚云。據天平作恁麼會解未夢見西院在。何故話在)。¶

******** 寶壽和尚
寶壽和尚(第二世住)有僧問。如何是祖。師曰。面黑¶
眼睛白。問蹋倒化城時如何。師曰。死漢不斬。¶
僧曰斬。師乃打之。¶

******* 前三聖慧然禪師法嗣
:PROPERTIES:
:head: 前三聖慧然禪師法嗣
:END:
¶

******** 鎮州大悲和尚
鎮州大悲和尚有僧問。除上去下請師便道。¶
師曰。我開口即錯。僧曰。真是學人師。師曰。¶
今日向弟子手死。¶

******** 淄州水陸和尚
淄州水陸和尚有僧問。如何是學人用心處。¶
師曰。用心即錯。僧曰。不起一念時如何。師¶
曰。勿用處漢。問此事如何保任師曰。切忌。問¶
如何是最初一句。師便喝。問狹路相逢時如¶
何。師便攔胸托一托。¶

******* 前魏府大覺和尚法嗣
:PROPERTIES:
:head: 前魏府大覺和尚法嗣
:END:
¶

******** 廬州大覺和尚
廬州大覺和尚。問牛頭未見四祖時為什麼¶
鳥獸銜華。師曰。有恁麼畜生。曰見後為什麼¶
不來銜華。師曰。無恁麼畜生。
******** 廬州澄心院旻德和尚

廬州澄心院旻¶
德和尚在興化時。遇興化和尚示眾云若是¶
作家戰將。便請單刀直入。更莫如何若何。¶
師便出禮拜起便喝。興化亦喝。師又喝。¶
化亦喝。師乃作禮歸眾。化云。旻德今夜較却¶
興化二十棒。然雖如是賴遇他旻德長老一喝不作一喝用¶
。
<pb:T_T51n2076_0299b>¶

******** 汝州南院和尚
汝州南院和尚。問匹馬單槍來時如何。師曰。¶
待我斫棒。問上上根器人還接否。師曰接。僧¶
曰。便請師接。師曰。且得平交。師問新到僧。¶
近離什麼處。曰漢上。師曰。汝也罪過我也¶
罪過。僧無語。師見新到僧乃搊住曰。作麼生¶
作麼生。僧無對。師曰。三十年弄馬伎今日却¶
被驢撲(一作學馬伎又作弄馬騎)。有僧新到。師曰敗也乃拋¶
下柱杖。僧曰。恁麼語話。師便打。¶
景德傳燈錄卷第十二¶
¶
¶

****** 懷讓禪師第四世 前洪州黃檗山希運禪師法嗣
:PROPERTIES:
:head: 懷讓禪師第四世
:END:
¶
¶

:PROPERTIES:
:head: 前洪州黃檗山希運禪師法嗣
:END:
¶

鎮州臨濟。義玄禪師。曹州南華人也。姓邢¶
氏。幼負出塵之志。及落髮進具便慕禪宗。¶
初在黃檗隨眾參侍。時堂中第一座勉令¶
問話。師乃問。如何是祖師西來的的意。黃¶
檗便打。如是三問三遭打。遂告辭。第一座云。¶
早承激勸問話。唯蒙和尚賜棒。所恨愚魯。¶
且往諸方行脚去在。座遂告黃檗云。義玄¶
雖是後生却甚奇特。來辭時願和尚更垂¶
提誘。來日師辭黃檗。黃檗指往大愚。師遂¶
參大愚。愚問曰。什麼處來。曰黃檗來。愚¶
曰。黃檗有何言教。曰義玄親問佛法的。的¶
意。蒙和尚便打。如是三問三遭被打。不知¶
過在什麼處。愚曰。黃檗恁麼老婆。為汝得¶
徹困。猶覓過在。師於言下大悟云。元來黃¶
檗佛法無多子。大愚搊住云。者尿床鬼子
<pb:T_T51n2076_0299c>¶
適來又道不會。如今却道黃檗佛法無多¶
子。爾見箇什麼道理。速道速道。師於大愚¶
肋下築三拳。大愚托開云。汝師黃檗。非干¶
我事。師辭大愚却迴黃檗。黃檗云汝迴太¶
速生。師云。秖為老婆心切便人事了。侍立¶
次黃檗云。大愚有何言句。師遂舉前話。黃¶
檗云。這大愚老漢待見痛與一頓。師云。說¶
甚麼待見。即今便與。隨後便打黃檗一掌。¶
黃檗云。這風顛漢。却來這捋虎鬚。師便¶
喝。黃檗云。侍者引。這風顛漢參堂去(後溈山舉¶
此話問仰山云。臨濟當時得大愚力得黃檗力。仰山云。非但騎虎頭。亦解把虎尾)師一日與¶
黃檗赴普請師在後行。黃檗回頭見師空¶
手乃問。钁頭在什麼處。師云。有人將去了¶
也。黃檗云。近前來。共汝商量箇事。師便近¶
前。黃檗將钁钁地云。我這箇天下人拈掇¶
不起。師就手掣得竪起云。為什麼却在某¶
甲手。黃檗云。今日自有人普請我更不¶
著去也。便歸院(後溈山舉問仰山云。钁頭在黃檗手。為甚却被臨濟奪却。仰山¶
云。賊是小人智過君子)黃檗一日普請鋤茶園。黃檗後¶
至。師問訊按钁而立。黃檗曰。莫是困耶。¶
曰纔钁地何言困。黃檗舉拄杖便打。師接¶
杖推倒和尚。黃檗呼維那。維那拽起我來。¶
維那扶起曰。和尚爭容得這風顛漢無禮。¶
黃檗却打維那。師自钁地云。諸方即火葬。¶
我這活埋(溈山問仰山。只如黃檗與臨濟。此時意作麼生。仰山云。正賊走却羅贓人¶
喫棒)師一日在黃檗僧堂睡。黃檗入來。以¶
拄杖於床邊敲三下。師舉首見是和尚却¶
睡。黃檗打席三下去。却往上間見首座坐¶
禪乃云。下間後生却坐禪。汝這妄想作
<pb:T_T51n2076_0300a>¶
什麼。首座云。這老漢患風耶。黃檗打板頭¶
一下。便出去(溈山舉問仰山。只如黃檗意作麼生。仰山云。兩彩一賽)師與黃¶
檗裁杉。黃檗曰。深山裁許多樹作麼。師¶
曰。一與後人作古記。二與山門作標榜。道¶
了以钁頭打地三下。黃檗云雖然如是子¶
已喫我棒了也。師又以钁頭打地三下作¶
噓噓聲。黃檗云。吾宗到汝此記方出(溈山舉問¶
仰山。且道黃檗後語但囑臨濟。為復別有意旨。仰山云。亦囑臨濟。亦記向後。溈山云。向後作麼生。仰山¶
云。一人指南吳越令行。南塔和尚注云。獨坐震威此記方出。又云。若遇大風此記亦出。溈山云。如是如是)¶
師因半夏。上黃檗山見和尚看經。師曰。我¶
將謂是箇人。元來是唵黑豆老和尚。住數¶
日乃辭去。黃檗曰。汝破夏來不終夏去。曰¶
某甲暫來禮拜和尚。黃檗遂打趁令去。師¶
行數里。疑此事却迴終夏。師一日辭黃檗。¶
黃檗曰。什麼處去。曰不是河南即河北去。¶
黃檗拈起拄杖便打。師捉住拄杖曰。這老¶
漢莫盲枷瞎棒。已後錯打人在。黃檗遂喚¶
侍者。把將几案禪板來。師曰。侍者把將火¶
來。黃檗曰。不然子但將去。已後坐斷天下人¶
舌頭在。師即便發去師到熊耳塔頭。塔主¶
問。先禮佛先禮祖。師曰祖佛俱不禮。塔主¶
曰。祖佛與長老有什麼冤家俱不禮。師便¶
拂袖而出(又別舉云。師問塔主。先禮佛先禮祖。塔主曰。祖佛是什麼人弟子。師拂袖便去)¶
師後還鄉黨。俯徇趙人之請。住子城南臨¶
濟禪苑。學侶奔湊。一日上堂曰。汝等諸人¶
赤肉團上有一無位真人。常向汝諸人面門¶
出入。未證據者看看。時有僧問。如何是無¶
位真人。師下禪床把住云。道道。僧擬議。¶
師托開云。無位真人是什麼乾屎橛。便歸
<pb:T_T51n2076_0300b>¶
方丈。師問樂普云。從上來一人行棒一行¶
喝。阿那箇親。對曰。總不親。師曰。親處作¶
麼生。普便喝。師乃打。師問木口和尚。如何¶
是露地白牛。木口曰吽。師曰啞。木口曰。老¶
兄作麼生。師曰。這畜生。大覺到參。師舉拂¶
子。大覺敷坐具。師擲下拂子。大覺收坐具¶
入僧堂。眾僧曰。這僧莫是和尚親故。不禮¶
拜又不喫棒。師聞令喚新到僧。大覺遂出。¶
師曰。大眾道汝未參長老。大覺云。不審便¶
自歸眾。麻谷(第二世)到參敷坐具問。十二面觀¶
音阿那面正。師下繩床。一手收坐具一手¶
搊麻谷云。十二面觀音向什麼處去也。麻¶
谷轉身擬坐繩床。師拈拄杖打。麻谷接却¶
相捉入方丈。師上堂云。大眾。夫為法者不¶
避喪身失命。我於黃檗先師處。三度問佛法¶
的的大意。三度蒙他賜棒。如蒿枝拂著相¶
似如今更思一頓誰為我下手得。時有僧¶
出云。某甲行得。師拈棒與他。其僧擬接。師¶
便打(後雪峯拈云。臨濟大似白拈賊)僧問。如何是第一句。師¶
曰。三要印開朱點窄。未容擬議主賓分。曰¶
如何是第二句。師曰。妙解豈容無著問。漚¶
和爭負截流機。曰如何是第三句。師曰。看¶
取棚頭弄傀儡。抽牽全籍邊人。師又曰。¶
夫一句語須具三玄門。一玄門須具三要。¶
有權有用。汝等諸人作麼生會。時唐咸通¶
七年丙戌四月十日。師將示寂上堂云。吾¶
滅後不得滅却吾正法眼藏。三聖出云。爭¶
敢滅却和尚正法眼藏。師云。已後有人問¶
爾向他道什麼。三聖便喝。師云。誰知吾正
<pb:T_T51n2076_0300c>¶
法眼藏向這瞎驢邊滅却。乃有頌曰。¶

#+BEGIN_VERSE
　沿流不止問如何
　真照無邊說似他¶
　離相離名人不稟
　吹毛用了急還磨
#+END_VERSE¶

頌畢坐逝。勅諡慧照大師。塔曰澄靈。¶

