#-*- mode: org; -*-
#+DATE: 2011-04-26 17:35:17
#+PROPERTY: baseedition DCS
#+PROPERTY: id T51n2076
#+PROPERTY: title 景德傳燈錄
#+PROPERTY: JUAN 12
<pb:DCS_T51n2076_0202a>¶
景徳傳燈録卷第十二。¶
懷讓禪師法嗣第四世一十三人。¶
洪州黄檗山希運禪師法嗣一十三人(七人見録。)¶
鎭州臨濟義玄禪師。睦州龍興寺陳尊宿。¶
杭州千頃山楚南禪師。福州烏石山靈觀禪師。¶
杭州羅漢宗徹禪師。魏府大覺禪師。¶
相國裴休。楊州六合徳元禪師。士門讚禪師。襄州政禪師。呉門山¶
弘宣禪師。幽州超禪師。蘇州憲禪師。已上六人無機緑語句不録。¶
第五世五十一人。¶
袁州仰山慧寂禪師法嗣一十人(六人見録。)¶
袁州仰山西塔光穆禪師。¶
晉州霍山景通禪師。杭州龍泉文喜禪師。¶
新羅國順支禪師。袁州仰山南塔光涌禪師。¶
袁州仰山東塔和尚。洪州觀音常蠲大師。福州東禪慧茂大師。¶
福州明月山道崇大師。處州遂昌禪師。已上四人無機縁語句不録。¶
<pb:DCS_T51n2076_0203a>¶
鎭州臨濟義玄禪師法嗣二十一人(一十五人見録。)¶
鄂州潅谿志閑禪師。幽州譚空和尚。¶
鎭州寳壽沼和尚。鎭州三聖慧然禪師。¶
魏府興化存奬禪師。鎭州善崔禪師。¶
鎭州萬歳和尚。雲山和尚。桐峯庵主。¶
杉洋庵主。涿州紙衣和尚。虎谿庵主。¶
覆盆庵主。襄州歴村和尚。滄州米倉和尚。¶
齊聳大師。涿州秀禪師。浙西善權徹禪師。金沙禪師。允誠禪師。新羅國智異山和尚。已上¶
六人無機縁語句不録。¶
睦州陳尊宿法嗣二人(一人見録)¶
睦州刺史陳操。睦州嚴陵釣臺和尚。一人無機縁語句不録。¶
鄧州香嚴智閑禪師法嗣一十二人(一十人見録。)¶
吉州止觀和尚。壽州紹宗禪師。¶
襄州延慶法端禪師。益州南禪無染禪師。¶
益州長平山和尚。益州崇福演教大師。¶
安州大安山清幹禪師。終南山豐徳寺和尚。¶
均州武當山佛巖暉禪師。¶
江州雙谿田道者。益州照覺寺和尚。睦州東禪和尚。已上二人無機縁語句不録。¶
<pb:DCS_T51n2076_0203b>¶
福州雙峯和尚法嗣(一人見録)。¶
<pb:DCS_T51n2076_0204a>¶
雙峯古禪師。¶
杭州徑山洪諲禪師法嗣四人(一人見録。)¶
洪州米嶺和尚。廬州棲賢寺寂禪師。臨川義直禪師。杭州功臣院。¶
令道禪師。已上三人無機縁語句不録。¶
楊州光孝院慧覺禪師法嗣一人見録。¶
昇州長慶道巘禪師一人。¶
第六世一十九人。¶
袁州仰山南塔光涌禪師法嗣五人(四人見録。)¶
越州清化全付禪師。郢州芭蕉山慧清禪師。¶
韶州黄連山義初禪師。韶州慧林鴻究禪師。¶
洪州黄龍山忠和尚一人無機縁語句不録。¶
袁州仰山西塔光穆禪師法嗣一人見録。¶
吉州資福如寳禪師。¶
潅谿志閑禪師法嗣一人見録。¶
池州魯祖山教和尚。¶
魏府興教存奬禪師法嗣二人(一人見録。)¶
汝州寳應和尚。魏府天鉢和尚。(一人無機縁語句不録。)¶
鎭州寳壽沼禪師法嗣二人見録。¶
<pb:DCS_T51n2076_0205a>¶
汝州西院思明禪師。第二世寳壽和尚。¶
涿州紙衣和尚法嗣。鎭州譚空和尚一人無機縁語句不録。¶
鎭州三聖慧然禪師法嗣二人見録。¶
鎭州大悲和尚。淄州水陸和尚。¶
魏府大覺和尚法嗣四人(三人見録。)¶
廬州大覺和尚。廬州澄心旻徳禪師。¶
汝州南院和尚。宋州法華和尚一人無機縁語句不録。¶
金陵道巘禪師法嗣。金陵廣孝院處微禪師一人無機縁語句不録。¶
懷讓禪師第四世。¶
前洪州黄檗山希運禪師法嗣。¶
鎭州臨濟義玄禪師
鎭州臨濟義玄禪師。曹州南華人也。姓郉氏。¶
幼負出塵之志。及落髮進具、便慕禪宗。初在¶
黄檗、隨衆參侍。時堂中第一坐勉令問話。師¶
乃問、如何是祖師西來的的意。黄檗便打。如¶
是三問三遭打。遂告辭第一坐云。早承激勸¶
問話。唯蒙和尚賜棒。所恨愚魯、且往諸方行¶
脚去。上坐遂告黄檗云。義玄雖是後生、卻甚¶
奇特。來辭時、願和尚更垂提誘。來日師辭黄¶
<pb:DCS_T51n2076_0206a>¶
檗。黄檗指往大愚。師遂參大愚。愚問曰、什麼¶
處來。曰、黄檗來。愚曰、黄檗有何言教。曰、義玄¶
親問佛法的的意。蒙和尚便打。如是三問三¶
轉被打。不知過在什麼處。愚曰、黄檗恁麼老¶
婆。爲汝得徹困、猶覓過在。師於言下大悟云。元¶
來黄檗佛法無多子。大愚搊住云。者尿床鬼¶
子、適來又道不會。如今卻道黄檗佛法無多¶
子。你見箇什麼道理。速道速道。師於大愚肋¶
下築三拳。大愚托開云。汝師黄檗、非干我事。¶
師辭大愚、卻迴黄檗。黄檗云、汝迴太速生。師¶
云、祇爲老婆心切、便人事了。侍立次、黄檗云。¶
大愚有何言句。師遂擧前話。黄檗云、這大愚¶
老漢。待見、痛與一頓。師云、説什麼待見、即今¶
便與。隨後便打黄檗一掌。黄檗云、這風顛漢。¶
卻來這裏捋虎鬚。師便喝。黄檗云、侍者引這¶
風顛漢參堂去。(後潙山擧此話問仰山云。臨濟當時得大愚力、得黄檗力。¶
仰山云、非但騎虎頭。亦解把虎尾。)師一日與黄檗赴普請。師¶
在後行。黄檗迴頭見師空手。乃問、钁頭在什¶
<pb:DCS_T51n2076_0207a>¶
麼處。師云、有人將去了也。黄檗云、近前來。共¶
汝商量箇事。師便近前。黄檗將钁钁地云。我¶
這箇、天下人拈掇不起。師就手掣得、竪起云。¶
爲什麼卻在某甲手裏。黄檗云、今日自有人¶
普請。我更不著去也。便歸院。(後潙山擧問仰山云。钁頭在黄¶
檗手裏。爲甚卻被臨濟奪卻。仰山云、賊是小人、智過君子。)黄檗一日普請¶
鋤茶園。黄檗後至。師問訊、按钁而立。黄檗曰、¶
莫是困耶。曰、纔钁地、何言困。黄檗擧拄杖便¶
打。師接杖、推倒和尚。黄檗呼維那。維那拽起¶
我來。維那扶起曰。和尚爭容得這風顛漢無禮。¶
黄檗卻打維那。師自钁地云。諸方即火葬、我這裏¶
活埋。(潙山問仰山。只如黄檗與臨濟此時意作麼生。仰山云、正賊走卻。羅贓人喫棒。)¶
師一日在黄檗僧堂裏睡。黄檗入來。以拄杖¶
於牀邊敲三下。師擧首見是和尚、卻睡。黄檗¶
打席三下去。卻往上間、見首座坐禪。乃云、下¶
間後生卻坐禪。汝這裏妄想作什麼。首座云、¶
這老漢患風邪。黄檗打板頭一下、便出去。(潙山¶
擧問仰山。只如黄檗意作麼生。仰山云、兩彩一賽。)師與黄檗栽杉。黄¶
<pb:DCS_T51n2076_0208a>¶
檗曰、深山裏栽許多樹作麼。師曰、一與後人¶
作古記。二與山門作標牓。道了、以钁頭打地¶
三下。黄檗云、雖然如是。子已喫我棒了也。師¶
又以钁頭打地三下。作嘘嘘聲。黄檗云、吾宗¶
到汝、大興於世。(潙山擧問仰山。且道黄檗後語但囑臨濟、爲復別有意旨。¶
仰山云、亦囑臨濟、亦記向後。潙山云、向後作麼生。仰山云、一人指南呉越令行。¶
南塔和尚¶
注云。獨坐震威、此記方出。又云、若遇大風、此記亦出。潙山云、如是如是。)師因半¶
夏上黄檗山。見和尚看經。師曰、我將謂是箇¶
人。元來是唵黒豆老和尚。住數日乃辭去。¶
黄檗曰、汝破夏來、不終夏去。曰、某甲暫來禮¶
拜和尚。黄檗遂打趁令去。師行數里、疑此事、¶
卻迴終夏。師一日辭黄檗。黄檗曰、什麼處去。¶
曰、不是河南即河北去。黄檗拈起拄杖便打。¶
師捉住拄杖曰。這老漢莫盲枷瞎棒。已後錯¶
打人在。黄檗遂喚侍者把將几案禪板來。師¶
曰、侍者把將火來。黄檗曰、不然子但將去。已¶
後坐斷天下人舌頭在。師即便發去。師到熊¶
<pb:DCS_T51n2076_0208b>¶
耳塔頭。塔主問、先禮佛先禮祖。師曰、祖佛倶¶
<pb:DCS_T51n2076_0209a>¶
不禮。塔主曰、祖佛與長老。有什麼冤家倶不¶
禮。師便拂袖而出。(又別擧云。師問塔主、先禮佛先禮祖。塔主曰、祖佛是¶
什麼人弟子。師拂袖便去。)師後還郷黨俯徇趙人之請。住¶
子城南臨濟禪苑、學侶奔湊。一日上堂曰。汝¶
等諸人赤肉團上。有一無位眞人。常向汝諸¶
人面門出入。未證據者看看。時有僧問。如何¶
是無位眞人。師下禪床把住云、道道。僧擬議、¶
師托開云。無位眞人是什麼乾屎橛。便歸方¶
丈。師問樂普云。從上來一人行棒一人行喝。¶
阿那箇親。對曰、總不親。師曰、親處作麼生。普¶
便喝師乃打。師問木口和尚。如何是露地白¶
牛。木口曰、吽。師曰、唖。木口曰、老兄作麼生。師¶
曰、這畜生。大覺到參。師擧拂子。大覺敷坐具。¶
師擲下拂子。大覺收坐具、入僧堂。衆僧曰、這¶
僧莫是和尚親故。不禮拜又不喫棒。師聞、令¶
喚新到僧。大覺遂出。師曰、大衆道汝未參長¶
老。大覺云、不審。便自歸衆。麻谷(第二世)到參。敷¶
坐具問。十二面觀音阿那面正。師下繩牀。一¶
<pb:DCS_T51n2076_0210a>¶
手收坐具、一手搊麻谷云。十二面觀音向什¶
麼處去也。麻谷轉身擬坐繩牀。師拈拄杖打。¶
麻谷接卻、相捉入方丈。師上堂云。大衆、夫爲¶
法者不避喪身失命。我於黄檗先師處。三度¶
問佛法的的大意。三度蒙他賜棒。如蒿枝拂¶
著相似。如今更思一頓、誰爲我行得。時有僧¶
出云、某甲行得。師拈棒與他、其僧擬接。師便¶
打。(後雪峯拈云。臨濟大似白拈賊。)僧問、如何是第一句。師曰、¶
三要印開朱點窄。未容擬議主賓分。曰、如何¶
是第二句。師曰、妙解豈容無著問。漚和爭負¶
截流機。曰、如何是第三句。師曰、看取柵頭弄¶
傀儡。抽牽全藉裏邊人。師又曰、夫一句語須¶
具三玄門。一玄門須具三要。有權有用。汝等¶
諸人作麼生會。師唐咸通七年丙戌四月十¶
日。師將示寂、上堂云。吾滅後不得滅卻吾正¶
法眼藏。三聖出云。爭敢滅卻和尚正法眼藏。¶
師云、已後有人問你、向他道什麼。三聖便喝。¶
師云、誰知吾正法眼藏。向這裏瞎驢邊滅卻。¶
<pb:DCS_T51n2076_0211a>¶
乃有頌曰。沿流不止問如何。眞照無邊説¶
似他。離相離名人不禀。吹毛用了急還磨。頌¶
畢坐逝。敕謚慧照大師、塔曰澄靈。陳尊宿
陳尊宿、¶
初居睦州龍興寺。晦迹藏用。常製草屨密置¶
於道上。歳久人知。乃有陳蒲鞋之號焉。時有¶
學人叩激。隨問遽答、詞語峻險。既非循轍。故¶
淺機之流往往嗤之。唯玄學性敏者欽伏。由¶
是諸方歸慕。謂之陳尊宿。師因晩參謂衆曰。¶
汝等諸人未得箇入頭。須得箇入頭。若得箇¶
入頭。已後不得辜負老僧。時有僧出禮拜曰。¶
某甲終不敢辜負和尚。師曰、早是辜負我了¶
也。師又曰、老僧在此住持。不曾見箇無事人¶
到來。汝等何不近前。時有一僧方近前。師云、¶
維那不在。汝自領去三門外與二十棒。僧云、¶
某甲過在什麼處。師云、枷上更著杻。師尋常¶
或見衲僧來即閉門。或見講僧。乃召云、座主。¶
其僧應諾。師云、擔板漢。或云、這裏有桶與我¶
取水。師一日在廊階上立。有僧來問云。陳尊¶
<pb:DCS_T51n2076_0212a>¶
宿房在何處。師脱草屨驀頭打。僧便走。師召¶
云、大徳、僧迴首。師指云、卻從那邊去。有僧扣¶
門、師云、阿誰。僧云、某甲。師云、秦時鐸落鑽。一¶
日有天使問。三門倶開、從那門而入。師喚尚¶
書、天使應諾。師云、從信門入。天使又見壁畫、¶
問云。二尊者對譚何事。師掴露柱云。三身中¶
那箇不説法。師問座主、汝莫是講唯識否。對¶
曰、是。師云、五戒不持。師問一長老云。了即毛¶
端滴巨海。始知大地一微塵。長老作麼生。對¶
云、問阿誰。師云、問長老。長老云、何不領話。¶
師云、汝不領話、我不領話。師見僧來云。見成公¶
案放汝三十棒。僧云、某甲如是。師云、三門金¶
剛爲什麼擧拳。僧云、金剛尚乃如是。師便打。¶
問、如何是向上一路。師云、要道有什麼難。僧¶
云、請師道。師云、初三十一中九下七。問、以一¶
重去一重即不問。不以一重不去一重時如¶
何。師云、昨朝栽茄子、今日種冬瓜。問、如何是¶
曹谿的的意。師云、老僧愛嗔不愛喜。僧云、爲¶
<pb:DCS_T51n2076_0213a>¶
什麼如是。師云、路逢劍客須呈劍。不是詩人¶
莫説詩。僧到參、師問、什麼處來。僧云、瀏陽。師¶
云、彼中老宿祇對佛法大意道什麼。云、徧地¶
行無路。師云、老宿實有此語否。云、實有。師拈¶
拄杖打云、這念言語漢。師問一長老、若有兄¶
弟來。將什麼祇對。長老云、待他來。師云、何不¶
道。長老云、和尚欠少什麼。師云、請不煩葛藤。¶
有僧參、師云、汝豈不是行脚僧。云、是。師云、禮¶
佛也未。云、禮那土堆作麼。師云、自領出去。僧¶
問、某甲講兼行脚。不會教意時如何。師云、實¶
語當懺悔。僧云、乞師指示。師云、汝若不會。老¶
僧即緘口無言。僧云、便請道。師云、心不負人、¶
面無慚色。問、一句道盡時如何。師云、義墮也。¶
僧云、什麼處是學人義墮處。師云、三十棒教¶
誰喫。問、教意祖意是同是別。師云、青山自青¶
山、白雲自白雲。僧云、如何是青山。師云、還我¶
一滴雨來。僧云、道不得、請師道。師云、法華峯¶
前陣、涅槃句後收。師問僧、今夏在什麼處。云、¶
<pb:DCS_T51n2076_0214a>¶
待和尚有住處即説似和尚。師云、孤非師子¶
類、燈非日月明。師問新到僧、什麼處來。僧瞪¶
目視之。師云、驢前馬後漢。僧云、請師鑒。師云、¶
驢前馬後漢道將一句來。僧無對。師看經次、¶
陳操尚書問。和尚看什麼經。師云、金剛經。尚¶
書云、六朝翻譯此當第幾譯。師擧起經云。一¶
切有爲法如夢幻泡影。師又因看涅槃經。僧¶
問、和尚看什麼經。師拈起經云。這箇是茶毘¶
品最末後。師問新到僧、今夏在什麼處。僧云、¶
徑山。師云、多少人。云、四百人。師云、這喫夜飯¶
漢。僧云、尊宿叢林、何言喫夜飯。師乃棒趁出。¶
師聞一老宿難親近、躬往相訪。老宿見師纔¶
入方丈、便喝。師側掌云、兩重公案。老宿云、過¶
在什麼處。師云、這野狐精。便退。師問僧、近離¶
什麼處。僧云、江西。師云、蹋破多少草蛙。僧無¶
對。師與講僧喫茶。師云、我救汝不得也。僧云、¶
某甲不曉、乞師垂示。師拈油餠示之云。這箇¶
是什麼。僧云、色法。師云、這入鑊湯漢。有一紫¶
<pb:DCS_T51n2076_0215a>¶
衣大徳到禮拜。師拈帽子帶示之云。這箇喚¶
作什麼。大徳云、朝天帽。師云、恁麼即老僧不¶
卸也。師復問、所習何業。云、唯識。師云、作麼生¶
説。云、三界唯心萬法唯識。師指門扇云、這箇¶
是什麼。云、是色法。師云、簾前賜紫、對御談經。¶
何得不持五戒。僧無對。僧問、某甲乍入叢林、¶
乞師指示。師云、你不解問。云、和尚作麼生。師¶
云、放汝三十棒、自領出去。問、教意請師提綱。¶
師云、但問將來與你道。僧云、請和尚道。師云、¶
佛殿裏燒香、三門外合掌。問、如何是展演之¶
言。師云、量才補職。僧云、如何得不落展演。師¶
云、伏惟尚饗。師喚焦山近前來。又呼童子取¶
斧來。童子取斧至云。未有繩墨、且斫麁。師喝¶
之。又喚童子云。作麼生是你斧頭。童子遂作¶
斫勢。師云、斫你老爺頭不得。問、如何是放一¶
線道。師云、量才補職。又問、如何是不放一線¶
道。師云、伏惟尚饗。新到僧參。師云、汝是新到¶
否。云、是。師云、且放下葛藤。會麼。云、不會。師云、¶
<pb:DCS_T51n2076_0216a>¶
擔枷陳状、自領出去。僧便出。師云、來來。我實¶
問汝、什麼處來。云、江西。師云、泐潭和尚在你¶
背後。怕你亂道、見麼。僧無對。問、寺門前金剛¶
托即乾坤大地、不托即絲髮不逢時如何。師¶
云、吽吽、我不曾見此問。先跳三千、倒退八百。¶
你合作麼生。僧云、諾。師云、先責一紙罪状好。¶
便打其僧擬出。師云、來、我共你葛藤。托即乾¶
坤大地。你且道、洞庭湖裏水深多少。僧云、不¶
曾量度。師云、洞庭湖又作麼生。僧云、只爲今¶
時。師云、只這葛藤尚不會。乃打之。問、如何是¶
觸途無滯底句。師云、我不恁麼道。云、師作麼¶
生道。師云、箭過西天十萬里。卻向大唐國裏¶
等候。有僧扣門。師云、作什麼。云、己事未明、乞¶
師指示。師云、這裏只有棒。方開門、其僧擬問。¶
師便掴其僧口。問以字不成、八字不是、是何¶
章句。師彈指一下云、會麼。云、不會。師云、上來¶
表讚無限勝因。蝦蟇跳上梵天。蚯蚓走過東¶
海。西峯長老來參。師致茶果命之令坐。問云、¶
<pb:DCS_T51n2076_0217a>¶
長老今夏在什麼處安居。云、蘭谿。師云、有多¶
少徒衆。云、七十來人。師云、時中將何示徒。長¶
老拈起柑子呈云、已了。師云、著什麼死急。有¶
僧新到參方禮拜。師叱云、闍梨因何偸常住¶
果子喫。僧云、學人纔到。和尚爲什麼道偸果¶
子。師云、贓物見在。師問僧、近離什麼處。曰、仰¶
山。師曰、五戒也不持。曰、某甲什麼處是妄語。¶
師云、這裏不著沙彌。杭州千頃山楚南禪師
杭州千頃山楚南禪¶
師。閩中人也。姓張氏。自髫齔投開元寺曇藹¶
禪師出家。迨乎冠歳落髮、詣五臺具戒。就趙¶
郡學相部律。往上都聽淨名經。既精研法義、¶
而未了玄機。遂謁芙蓉。芙蓉見曰、吾非汝師。¶
汝師江外黄檗是也。師禮辭而參黄檗。黄檗¶
垂問曰。子未現三界影像時如何。師曰、即今¶
豈是有耶。檗曰、有無且置、即今如何。師曰、非¶
今古。曰、吾之法眼已在汝躬。師乃入室執巾¶
侍盥、晨哺請益。尋値唐武宗廢教。師遂深竄¶
林谷。曁大中初。相國裴公休出撫宛陵。請黄¶
<pb:DCS_T51n2076_0218a>¶
檗和尚出山。師隨出。由茲抵姑蘇報恩寺。精¶
修禪定。僅二十餘載、足不踰閾。俄爲郡守請¶
住寳林院。未幾復請居支硎山。又住千頃¶
慈雲院。振黄檗玄風。一日師上堂曰。諸子、設¶
使解得三世佛教。如瓶注水、及得百千三昧。¶
不如一念修無漏道。免被人天因果繋絆。時¶
有僧問、無漏道如何修。師曰、未有闍梨時體¶
取。曰、未有某甲時誰人體。師曰、體者亦無。問、¶
如何是易。師曰、著衣喫飯、不用讀經看教。不¶
用行道禮拜燒身煉頂。豈不易耶。曰、此既是¶
易、如何是難。師曰、微有念生、便具五陰。三界¶
輪迴生死皆從汝一念生。所以佛教諸菩薩¶
云、佛所護念。師雖應機無倦、而常儼然處定。¶
或逾月或浹旬。光啓三年。錢王請下山供養。¶
昭宗聞其道化、就賜紫衣。文徳六年五月。辭¶
衆奄然而化。壽七十六臘五十六。遷塔于院¶
西隅。大順二年壬子二月。宣州孫儒寇錢塘。¶
兵士發塔。覩全身不散、爪髮倶長。謝罪懺悔¶
<pb:DCS_T51n2076_0219a>¶
而去。師平昔著般若經品頌偈一卷破邪論¶
一卷。見行于世。福州烏石山靈觀禪師
福州烏石山靈觀禪師。(住本¶
山薛老峯亦云丁墓山。時稱老觀和尚。)尋常扃戸、人罕見之。唯¶
一信士毎至食時送供方開。一日雪峯伺便¶
扣門。師出開門。雪峯驀胸搊住云、是凡是聖。¶
師唾云、這野狐精。便推出閉卻門。雪峯云、也¶
只要識老兄。師因剗草次。問僧、汝何處去。云¶
西院禮拜安和尚去。時竹上有一青蛇子。師¶
指蛇云。欲識西院老野狐精、只這便是。師一¶
日問西院安和尚。此一片地堪著什麼物。安¶
云、好著箇無相佛。師云、好片地被兄放不淨。¶
師一日引水次。有僧來參、師以引水横抽示¶
之。其僧便去。師至暮問小師。適來僧在何處。¶
小師云、發去也。師云、只得一橛。(玄覺云、什麼處是少一橛。)¶
問、如何是佛。師出舌示。其僧禮謝。師云、住¶
住、你見什麼便禮拜。僧云、謝和尚慈悲出舌¶
相示。師云、老漢近日舌上生瘡。有僧到敲門。¶
行者開門後便出去。其僧入禮拜。問、如何是¶
<pb:DCS_T51n2076_0220a>¶
西來意。師云、適來出去者是什麼人。僧擬近¶
前、師便托出閉卻門。曹山行脚時。問、如何是¶
毘盧師法身主。師云、我若向你道、即別有也。¶
曹山擧似洞山。洞山云、好箇話頭、只欠進語。¶
何不更去問爲什麼不道。曹山乃卻來進前¶
語。師云、若言我不道、即唖卻我口。若言我道、¶
即謇卻我舌。曹山歸擧似洞山。洞山深肯之。¶
杭州羅漢院宗徹禪師
杭州羅漢院宗徹禪師。湖州呉興縣人也。姓¶
呉氏。幼歳出家、依年受具。巡方參禮。依黄檗¶
希運禪師法席。黄檗一見便深器之。入室領¶
旨。後至杭州。州牧劉彦慕其道。立精舍於府¶
西、號羅漢院。化徒三百。師有時上堂。僧問、如¶
何是西來意。師曰、骨剉也。(師對機多用此語。故時人因號骨剉¶
和尚。)問、如何是南宗北宗。師曰、心爲宗。僧曰、還¶
看教也無。師曰、教是心。問、性地多昏、如何了¶
悟。師曰、煩雲風卷、太虚廓清。曰、如何得明去。¶
師曰、一輪皎潔、萬里騰光。師後示疾遷化。門¶
人塔于院之北隅。梁貞明五年。錢王廣其院¶
<pb:DCS_T51n2076_0221a>¶
爲安國羅漢寺。移師塔於大慈山塢。今寺與¶
塔竝存。魏府大覺禪師
魏府大覺禪師。興化存奬禪師爲¶
院宰時。師一日問曰。我常聞汝道向南行一¶
迴。拄杖頭未曾撥著个會佛法底人。汝憑什¶
麼道理有此語。興化乃喝師打之。興化又喝¶
師又打。來日興化從法堂過、師召曰。院主、我¶
直下疑汝昨日行底喝。與我説來。興化曰、存¶
奬平生於三聖處學得底。盡被和尚折倒了¶
也。願與存奬箇安樂法門。師曰、這瞎驢卸卻¶
衲帔。待痛決一頓。興化即於語下領旨。雖同¶
嗣臨濟。而常以師爲助發之友。師臨終時謂¶
衆曰。我有一隻箭要付與人。時有一僧出云、¶
請和尚箭。師云、汝喚什麼作箭。僧喝。師打數¶
下、自歸方丈。卻喚其僧入來。問云、汝適來會¶
麼。僧云、不會。師又打數下、擲卻拄杖云。已後¶
遇明眼人分明擧似。便乃告寂。¶
裴休
裴休字公美。河東聞喜人也。守新安日。屬運¶
禪師初於黄檗山捨衆。入大安精舍。混迹勞¶
<pb:DCS_T51n2076_0222a>¶
侶掃灑殿堂。公入寺燒香、主事祇接。因觀壁¶
畫乃問、是何圖相。主事對曰、高僧眞儀。公曰、¶
眞儀可觀高僧何在。僧皆無對。公曰、此間有¶
禪人否。曰、近有一僧投寺執役。頗似禪者。公¶
曰、可請來詢問得否。於是遽尋運師。公覩之¶
欣然曰。休適有一問諸徳吝辭。今請上人代¶
醻一語。師曰、請相公垂問。公即擧前問。師朗¶
聲曰、裴休。公應諾。師曰、在什麼處。公當下知¶
旨、如獲髻珠。曰、吾師眞善知識也。示人剋的¶
若是、何汨沒於此乎。寺衆愕然。自此延入府¶
署。留之供養執弟子之禮。屡辭不已。復堅請¶
住黄檗山、荐興祖教。有暇即躬入山頂謁。或¶
渇聞玄論、即請師入州。公既通徹祖心、復博¶
綜教相。諸方禪學咸謂。裴相不浪出黄檗之¶
門也。至遷鎭宣城、還思瞻禮。亦創精藍迎請¶
居之。雖圭峯該通禪講爲裴之所重。未若歸¶
心於黄檗。而傾竭服膺者也。又撰圭峯碑云。¶
休與師於法爲昆仲。於義爲交友。於恩爲善¶
<pb:DCS_T51n2076_0223a>¶
知識。於教爲内外護。斯可見矣。仍集黄檗語¶
要。親書序引冠於編首、留鎭山門。又親書大¶
藏經五百函號。迄今寳之。又圭峯禪師著。禪¶
源諸詮原人論。及圓覺經疏注法界觀。公皆¶
爲之序。公父肅字中明。任越州觀察使。應三¶
百年讖記。重建龍興寺大佛殿。自撰碑銘。(先是¶
越州沙門曇彦。身長五尺、眉垂數寸。與檀越許詢字玄度同造塼木大塔二所。彦有神異。¶
天降相輪、能駐日倍工。復從地引其膊至塔頂。塔未就詢亡。彦師壽長可百二十餘歳。猶¶
待得詢後身爲岳陽王來撫越州。蓋願力也。彦預告門人曰、許玄度來也。弟子咸謂。師老¶
耄言無準的。許玄度死已三十餘載。何云更來也。時岳陽王早承誌公密示。纔到州便入¶
寺尋訪。彦師出門佇望。遥見乃召曰。許玄度來何暮。昔日浮圖今如故。王曰、弟子姓蕭名¶
詧。師何以許玄度呼之。彦曰、未達宿命、焉得知之。遂握手命入室席地。彦以三昧力加被。¶
王忽悟前身造塔之事。宛若今日。由是二塔益資壯麗。時龍興寺大殿墮壞。衆請彦師重¶
修。彦曰、非貧道縁力也。卻後三百年有緋衣功徳主。來興此殿、大作佛事。寺衆刻石記之。¶
及期裴太守赴任、興隆三寳。傾施俸錢修成大殿。方曉彦師懸記無忒。公遂篤¶
志内典、深入法會。有發願文傳於世。¶
懷讓禪師第五世。¶
前袁州仰山慧寂禪師法嗣。¶
<pb:DCS_T51n2076_0224a>¶
仰山西塔光穆禪師(第二世住。)
仰山西塔光穆禪師(第二世住。)僧問、如何是正聞。¶
師曰、不從耳入。曰、作麼生。師曰、還聞麼。問、祖¶
意與教意同別。師曰、同別且置。汝道缾觜裏¶
什麼物出來入去。問、如何是西來意。師曰、汝¶
無佛性。問、如何是頓。師作圓相示之。曰、如何¶
是漸。師以手空中撥三下。晉州霍山景通禪師
晉州霍山景通¶
禪師。初參仰山、仰山閉目坐。師曰、如是如是。¶
西天二十八祖亦如是。中華六祖亦如是。和¶
尚亦如是。景通亦如是。語訖向右邊翹一足¶
而立。仰山起來打四藤杖。師因此自稱。集雲¶
峯下四藤條天下大禪佛。(歸宗下亦有大禪佛。名智通、終於五¶
臺。)後住霍山。有行者問、如何是佛法大意。師¶
乃禮拜。行者曰和尚爲什麼禮俗人。師曰、汝¶
不見道尊重弟子。師問僧、什麼處來。僧提起¶
坐具。師云、龍頭蛇尾。僧問、如何是佛。師打之¶
僧亦打師。師曰、汝打我有道理。我打汝無道¶
理。僧無對。師乃打趁。師化縁將畢。先備薪於¶
郊野、徧辭檀信。食訖行至薪所。謂弟子曰、日¶
<pb:DCS_T51n2076_0225a>¶
午當來報。至日午師自執燭登積薪上。以笠¶
置頂後作圓光相。手執拄杖作降魔杵勢。立¶
終於紅焔中。杭州文喜禪師
杭州文喜禪師。嘉禾蓹兒人¶
也。姓朱氏。七歳出家。唐開成二年趙郡具戒。¶
初習四分律。屬會昌廢教返服韜晦。大中初。¶
例重懺度於鹽官齊峯寺。後謁大慈山性空¶
禪師。性空曰、子何不徧參乎。咸通三年。至洪¶
州觀音院見仰山。言下頓了心契。仰山令典¶
常住。一日有異僧就求齋食。師滅己分饋之。¶
仰山預知問曰。適來果位人汝給食否。答曰、¶
輟己迴施。仰山曰、汝大利益。七年旋浙右。止千¶
頃山築室而居。會巣寇之亂、避地湖州。住仁¶
王院。光啓三年。錢王請住龍泉廨署、(今慈光院。)僧¶
問、如何是涅槃相。師曰、香煙盡處驗。問、如何¶
是佛法大意。師曰、喚院主來。這師僧患顛。問、¶
如何是自己。師默然。僧罔措再問。師曰、青天¶
蒙昧不向月邊飛。大順元年錢王表薦賜紫¶
衣。乾寧四年又奏師號曰無著。光化三年示¶
<pb:DCS_T51n2076_0226a>¶
疾。十月二十七日夜子時。告衆曰、三界心盡¶
即是涅槃。言訖跏趺而終。壽八十、臘六十。終¶
時方丈發白光、竹樹同色。十一月二十二日。¶
遷塔靈隱山西塢。(天祐二年。宣城帥田頵應杭將許思叛換。縱兵大掠。¶
發師塔覩肉身不壞。髮爪倶長。武肅王奇之。遣裨將邵志重封瘞焉。新羅五觀山順支
新羅五¶
觀山順支。本國號了悟大師。僧問、如何是西¶
來意。師竪拂子。僧曰、莫這箇便是。師放下拂¶
子。問、以字不成、八字不是。是什麼字。師作圓¶
相示之。有僧於師前作五花圓相。師畫破別¶
作一圓相。仰山南塔光涌禪師
仰山南塔光涌禪師。僧問、文殊¶
是七佛師。文殊有師否。師曰、遇縁即有。曰、如¶
何是文殊師。師竪拂子示之。僧曰、莫這箇是¶
麼。師放下拂子叉手。問、如何是妙用一句。師¶
曰、水到渠成。問、眞佛住在何處。師曰、言下無¶
相、也不在別處。仰山東塔和尚
仰山東塔和尚。僧問、如何¶
是君王劍。師曰、落纜不采功。僧曰、用者如何。¶
師曰、不落時人手。問、法王與君王相見時如¶
何。師曰、兩掌無私。曰、見後如何。師曰、中間絶¶
<pb:DCS_T51n2076_0227a>¶
像。前臨濟義玄禪師法嗣。¶
潅谿志閑禪師
潅谿志閑禪師。魏府館陶人也。姓史氏。幼從¶
柏巖禪師披剃。二十受具。後見臨濟和尚。和¶
尚搊住、良久放之。師曰、領矣。住後謂衆曰。我¶
見臨濟無言語。直至如今飽不饑。問、請師不¶
借。師曰、我滿口道不借。師又曰、大庾嶺頭佛¶
不會。黄梅路上沒衆生。師會下一僧去參石¶
霜。石霜問、什麼處來。云、潅谿來。石霜云、我北¶
山住。不如他南山住。僧無對。師問云、但道修¶
涅槃堂了也。僧問、久響潅谿。到來只見漚麻¶
池。師曰、汝只見漚麻池、不見潅谿。僧曰、如何¶
是潅谿。師曰、劈箭急。(後人擧似玄沙。玄沙云、更學三十年未會禪。)¶
問、如何是古人骨。師曰、安置不得。曰、爲什麼¶
安置不得。師曰、金烏那教下碧天。問、金鎖斷¶
後如何。師曰、正是法汝處。問、如何是細。師曰、¶
迴換不迴換。曰、末後事如何。師曰、忌丈六口¶
頭。問、如何是一色。師曰、不隨。曰、一色後如何。¶
師曰、有闍梨承當分也無。問、今日一會抵敵¶
<pb:DCS_T51n2076_0228a>¶
何人。師曰、不爲凡聖。問、一句如何。師曰、不落¶
千聖機。問、如何是洞中水。師曰、不洗人。師唐¶
乾寧二年乙卯。五月二十九日。問侍者曰、坐¶
死者誰。曰、僧伽。立死者誰。曰、僧會。乃行六七¶
歩垂手而逝。幽州譚空和尚
幽州譚空和尚。有尼欲開堂¶
説法。師曰、尼女家不用開堂。尼曰、龍女八歳¶
成佛又作麼生。師曰、龍女有十八變。汝與老¶
僧試一變看。尼曰、變得也是野狐精。師乃打¶
趁。寳壽和尚問。除卻中上二根人來時。師兄¶
作麼生。師曰、汝適來擧早錯也。壽曰、師兄也¶
不得無過。師曰、汝卻與我作師兄。壽側掌云、¶
這老賊。鎭州寳壽沼和尚
鎭州寳壽沼和尚。(第一世住。)僧問、萬境¶
來侵時如何。師曰、莫管他。僧禮拜。師曰、不要¶
動著。動著即打折汝腰。趙州諗和尚來。師在¶
禪牀背面而坐。諗展坐具禮拜。師起入方丈。¶
諗收坐具而出。師問僧、什麼處來。曰、西山來。¶
師曰、見獼猴麼。曰、見。師曰、作什麼伎倆。曰、見¶
某甲一箇伎倆也作不得。師打之。胡釘鉸參。¶
<pb:DCS_T51n2076_0229a>¶
師問、汝莫是胡釘鉸。曰、不敢。師曰、還解釘得¶
虚空否。曰、請和尚打破。某甲與釘。師以拄杖¶
打之。胡曰、和尚莫錯打某甲。師曰、向後有多¶
口阿師。與汝點破在。(趙州云、只這一縫尚不奈何。乃代云、且釘這一縫。)¶
問、萬里無片雲時如何。師曰、青天亦須喫棒。¶
師將順世謂門人曰。汝還知我行履處否。對¶
曰、知和尚一生長坐不臥。師又令近前、門人¶
近前。師曰、去非吾眷屬。言訖而化。鎭州三聖院慧然禪師
鎭州三¶
聖院慧然禪師。自臨濟受訣、遍歴叢林。至仰¶
山。仰山問、汝名什麼。師曰、名慧寂。仰山曰、慧¶
寂是我名。師曰、我名慧然。仰山大笑而已。師¶
到香嚴。嚴問、什麼處來。師曰、臨濟來。嚴曰、將¶
得臨濟劍來麼。師以坐具驀口打而去。師到¶
徳山、纔展坐具。徳山云、莫展炊巾、這裏無¶
飯。師曰、縱有也無著處。徳山以拄杖打師。師¶
接住卻推徳山向禪牀上。徳山大笑。師哭蒼¶
天而去。師在雪峯、聞峯垂語云。人人盡有一¶
面古鏡。這箇獼猴亦有一面古鏡。師出問、歴¶
<pb:DCS_T51n2076_0230a>¶
劫無名。和尚爲什麼立爲古鏡。峯云、瑕生也。¶
師咄曰、這老和尚、話頭也不識。峯云、罪過老¶
僧住持事多。師見寳壽和尚開堂。師推出一¶
僧在寳壽前。寳壽便打其僧。師曰、長老若恁¶
麼爲人。瞎卻鎭州一城人眼在。(法眼云、什麼處是瞎卻人¶
眼處。)魏府興化存奬禪師
魏府興化存奬禪師。問僧、什麼處來。曰、崔¶
禪處來。師曰、將得崔禪喝來否。曰、不將得來。¶
師曰、恁麼即不從崔禪處來。僧喝之。師遂打。¶
師謂衆曰。我只聞長廊也喝、後架也喝。諸子¶
汝莫盲喝亂喝。直饒喝得興化、向半天裏住。¶
卻撲下來氣欲絶。待興化蘇息起來。向汝道¶
未在。何以故、我未曾向紫羅帳裏眞珠與¶
汝諸人。虚空裏亂喝作什麼。師謂克賓維那¶
曰。汝不久當爲唱道之師。克賓曰、不入這保¶
社。師曰、會了不入不會不入。曰、沒交渉。師便¶
打。乃白衆曰。克賓維那法戰不勝。罰錢五貫。¶
設飯一堂、仍不得喫飯。便趕出院。僧問、國師¶
喚侍者意作麼生。師曰、一盲引衆盲。師有時¶
<pb:DCS_T51n2076_0231a>¶
喚僧、某甲。僧應諾。師曰、點即不到。又別喚一¶
僧、僧應諾。師曰、到即不點。師後爲後唐莊宗¶
師。莊宗一日謂師曰。朕收大梁得一顆無價¶
明珠。未有人酬價。師曰、請陛下珠看。帝以手¶
舒開幞頭脚。師曰、君王之寳誰敢酬價。(玄覺徴云。¶
且道、興化肯同光、不肯同光。若肯同光興化眼在什麼處。若不肯同光、過在什麼處。)師¶
滅後、敕謚廣濟大師。塔曰通寂。¶
定州善崔禪師
定州善崔禪師。州將王公於衙署張座。請師¶
説法。師陞座良久、謂衆曰。出來打出來打。時¶
譚空和尚出曰、崔禪。師曰、久立太尉珍重。¶
便下座。鎭州萬歳和尚
鎭州萬歳和尚。僧問、大衆上來合¶
譚何事。師曰、序品第一。問、僧家究竟如何。師¶
曰、本來且是吹灰法。卻向壇頭脱卻衣。師訪¶
寳壽。初見、便展坐具。寳壽即下禪牀。師乃坐¶
彼禪牀。寳壽驟入方丈。少頃知事白師曰。堂¶
頭和尚已關卻門也。請和尚庫頭喫茶。師乃¶
歸院。翌日寳壽來復謁。師踞禪牀。寳壽展坐¶
具。師亦下禪牀。寳壽還坐禪牀。師歸方丈閉¶
<pb:DCS_T51n2076_0232a>¶
關。寳壽入侍者寮内取灰。於方丈前圍三道¶
而退。雲山和尚
雲山和尚。有僧從西京來。師問、還得¶
西京主人書來否。僧曰、不敢妄通消息。師曰、¶
作家師僧、天然有在。僧曰、殘羹飯誰喫。師¶
曰、獨有闍梨不甘喫。其僧乃作吐勢。師喚侍者¶
曰、扶出這病僧著。僧便出去。桐峯庵主
桐峯庵主。僧¶
問、和尚這裏忽遇大蟲作麼生。師子吼聲。僧¶
作怖勢。師大笑。僧曰、這老賊。師曰、爭奈老僧¶
何。有僧到庵前便去。師曰、闍梨闍梨。僧迴首、¶
便喝。師良久。僧曰、死卻這老漢。師乃打之。僧¶
無語。師呵呵大笑。有僧入庵搊住師。師曰、殺¶
人殺人。其僧推開曰、叫作麼。師曰、誰。僧乃喝。¶
師打之。僧出迴首曰、且待且待。師大笑。¶
杉洋庵主
杉洋庵主。有僧到參、師問、阿誰。曰、杉洋庵主。¶
師曰、是我。僧便喝。師作嘘聲。僧曰、猶要棒在。¶
師便打。僧問、庵主得甚麼道理、便住此山。師¶
曰、也欲通箇來由。又恐遭人點檢。僧曰、又爭¶
免得。師乃喝之。僧曰、恰是。師乃打。其僧大笑¶
<pb:DCS_T51n2076_0233a>¶
而出。師曰、今日大敗大敗。涿州紙衣和尚
涿州紙衣和尚。¶
初問臨濟、如何是奪人不奪境。臨濟曰、春煦¶
發生鋪地錦。嬰兒垂髮白如絲。師曰、如何是¶
奪境不奪人。曰、王令已行天下徧、將軍塞外¶
絶煙塵。師曰、如何是人境倶不奪。曰、王登寶¶
殿、野老謳歌。師曰、如何是人境倶奪。曰、并汾¶
已信、獨處一方。師於言下領旨。深入三玄三¶
要四句之門。頗資化道。虎谿庵主
虎谿庵主。僧到抽¶
坐具相看。師不顧。僧曰、知道庵主有此機風。¶
師鳴指一聲。僧曰、是何宗旨。師便掴之。僧曰、¶
知道今日落人便宜。師曰、猶要棒在。有僧纔¶
入門、師便喝。僧默然。師打之。僧卻喝。師曰、好¶
箇草賊。僧到不審。師曰、阿誰。僧喝。師曰、得恁¶
麼無賓主。僧曰、猶要第二喝在。師乃喝之。有¶
僧問、和尚何處人事。師云、隴西人。僧云、承聞¶
隴西有鸚鵡。還實也無。師云是。僧云、和尚莫¶
不是也無。師便作鸚鵡聲。僧云、好箇鸚鵡。師¶
便棒之。覆盆庵主
覆盆庵主。問僧、什麼處來。曰、覆盆¶
<pb:DCS_T51n2076_0234a>¶
山下來。師曰、還見庵主否。僧便喝。師便掌。僧¶
曰、作麼。師又喝。一日有僧從山下哭上。師閉¶
卻門。僧於門下畫一圓相。師從庵後出。卻從¶
山下哭上。僧喝曰、猶作這箇去就在。師便換¶
手搥胸曰。可惜先師一場埋沒。僧曰、苦苦。師¶
曰、庵主被謾。襄州歴村和尚
襄州歴村和尚。煎茶次僧問。¶
如何是祖師西來意。師擧茶匙子。僧曰、莫只¶
這便當否。師擲向火中。問、如何是觀其音聲¶
而得解脱。師將火筯打柴頭。問、汝還聞否。曰、¶
聞。師曰、誰不解脱。滄州米倉和尚
滄州米倉和尚。州牧請¶
師與寳壽和尚入廳供養。令人傳語。請二長¶
老談論佛法。壽曰、請師兄長老答話。師喝之。¶
壽曰、某甲尚未借問、何便行喝。師曰、猶欠少¶
在。壽卻與一喝。睦州陳尊宿法嗣。¶
睦州刺史陳操
睦州刺史陳操。與僧齋次、拈起餬餠問僧。江¶
西湖南還有這箇麼。僧曰、尚書適來喫什麼。¶
陳曰、敲鐘謝響。又一日齋僧次、躬行餠。僧展¶
手接。陳乃縮手。僧無語。陳曰、果然果然。異日¶
<pb:DCS_T51n2076_0235a>¶
問僧曰。有箇事與上座商量得麼。僧曰、合取¶
狗口。陳自掴曰、操罪過。僧曰、知過必改。陳曰、¶
恁麼即乞上座口喫飯。又齋僧自行食次、曰、¶
上座施食。上座曰、三徳六味。陳曰、錯。上座無¶
對。又與寮屬登樓次。有數僧行來、一官人。曰、¶
來者總是行脚僧。陳曰、不是。焉知不是。陳曰、¶
近前與問。相次諸僧樓前行過。陳驀喚上座。¶
僧皆迴顧。陳謂官曰、不信道。又與禪者頌曰。¶
禪者有玄機。機玄是復非。欲了機前旨。¶
咸於句下違。前香嚴智閑禪師法嗣。¶
吉州止觀和尚
吉州止觀和尚。問、如何是毘盧師。師攔胸與¶
一托。問、如何是頓。師云、非梁陳。壽州紹宗禪師
壽州紹宗¶
禪師。問、如何是西來意。師曰、好事不出門、惡¶
事傳千里。有官人謂師曰。見説江西不立宗。¶
師曰、遇縁即立。曰、遇縁立箇什麼。師曰、江西¶
不立宗。襄州延慶法端號紹眞大師
襄州延慶法端號紹眞大師。官人¶
問、蚯蚓斬兩段、兩頭倶動。佛性在阿那頭。師¶
展兩手。(洞山別云、即今問底在那箇頭。)益州南禪無染大師
益州南禪無染大¶
<pb:DCS_T51n2076_0236a>¶
師。問、無句之句師還答也無。師曰、從來只明¶
恁麼事。僧曰、畢竟如何。師曰、且問看。¶
益州長平山和尚
益州長平山和尚。問、視瞬不及處如何。師曰、¶
我眨眼也勿功夫。問、如何是祖師意。師曰、西¶
天來唐土去。益州崇福演教大師
益州崇福演教大師。問、如何¶
是寛廓之言。師曰、無口道得。問、如何是西來¶
意。師曰、今日明日。安州大安山清幹禪師
安州大安山清幹禪師。¶
問、從上諸聖從何而證。師乃斫額。問、如何是¶
祖師西來意。師曰、羊頭車子推明月。¶
終南山豐徳寺和尚
終南山豐徳寺和尚。問、如何是和尚家風。師¶
曰、觸事面牆。問、如何是本來事。師曰、終不更¶
問人。均州武當山佛巖暉禪師
均州武當山佛巖暉禪師。問、頃年有¶
疾又中毒藥、請師醫。師曰、二宜湯一椀。又問、¶
如何是佛向上事。曰、螺髻子。江州廬山雙谿田道者
江州廬山雙¶
谿田道者。問、如何是啐啄之機。師以手作啄¶
勢。問、如何是西來意。師曰、什麼處得箇問頭¶
來。前福州雙峯和尚法嗣。¶
雙峯古禪師
雙峯古禪師。(第二世。)本業講經。因上雙峯禮謁。¶
<pb:DCS_T51n2076_0237a>¶
雙峯問、大徳什麼處住。曰、城裏住。雙峯曰、尋¶
常還思老僧否。曰、常思和尚、無由禮覲。雙峯¶
曰、只這思底便是大徳。師從此領旨。即歸本¶
寺。捨所居罷講入山、執侍數年。後到石霜。但¶
隨衆而已、更不參請。衆僉謂、古侍者甞受雙¶
峯印記。往往聞于石霜。霜欲詰其所悟而未¶
得其便。師因辭石霜。霜將拂子送出門首。召¶
曰、古侍者。師迴首。石霜曰、擬著即差、是著即¶
乖。不擬不是、亦莫作箇會。除非知有、莫能知¶
之。好去好去。師應諾諾、即前邁。尋屬雙峯歸¶
寂。師乃繼續住持。僧問、和尚當時祇對石霜。¶
石霜恁麼道、意作麼生。師曰、只教我不著是¶
非。(玄覺云、且道。他會石霜意不會。)¶
前徑山第三世洪諲禪師法嗣。¶
洪州米嶺和尚
洪州米嶺和尚。尋常垂語曰、莫過於此。僧問、¶
未審是什麼莫過於此。師曰、不出是。(其僧後問長慶。¶
爲什麼不出是。慶云、汝擬喚作什麼。)前揚州光孝院慧覺和¶
尚法嗣。道巘禪師
道巘禪師。廬州人也。姓劉氏。初參¶
<pb:DCS_T51n2076_0238a>¶
侍覺和尚、便領悟微言。即於湖南大光山剃¶
度。曁化縁彌盛。受請止昇州長慶禪苑。師一¶
日上堂謂衆曰。彌勒世尊、朝入伽藍、暮成正¶
覺。乃説偈云。三界上下法、我説皆是心。離¶
於諸心法、更無有可得。看他恁麼道、也大¶
殺惺惺。若比吾徒、猶是鈍漢。所以一念見道、¶
三世情盡。如印印泥、更無前後。諸子生死事¶
大、快須薦取。莫爲等閑。業識茫茫、蓋爲迷己¶
逐物。世尊臨入涅槃。文殊請佛再轉法輪。世¶
尊咄文殊言。吾四十九年住世。不曾一字與¶
人。汝請吾再轉法輪。是謂吾曾轉法輪也。然¶
今時衆中建立箇賓主問答。事不獲已。蓋爲¶
初心爾。僧問、如何是長慶境。師曰、闍梨履踐¶
看。問、如何是佛法大意。師曰、古人豈不道。今¶
日三月三。僧曰、學人不會。師曰、止止不須説、¶
我法妙難思。便下座。咸平二年歸寂。¶
懷讓禪師第六世。¶
前仰山南塔光涌禪師法嗣。越州清化全付禪師
越州清化全¶
<pb:DCS_T51n2076_0239a>¶
付禪師。呉郡崑山人也。父賈販。師隨至豫章。¶
聞禪會之盛、遂啓求出家。即詣江夏、投清平¶
大師。清平問曰、汝來何求。曰、求法也。清平異¶
而攝受之。尋登戒度、奉事彌謹。一旦自謂曰。¶
學無常師、豈宜匏繋於此乎。即辭抵宜春仰¶
山。禮南塔涌和尚。涌問、從何而來。師曰、鄂州¶
來。涌曰、鄂州使君名什麼。曰、化下不敢相觸。¶
涌曰、此地通不畏。師曰、大丈夫何必相試。涌¶
囅然而笑。遂蒙印可。乃遊廬陵。安福縣宰爲¶
建應國禪苑迎以聚徒。本道上聞賜名清化¶
焉。僧問、如何是和尚急切爲人處。師曰、朝看¶
東南、暮看西北。僧曰、不會。師曰、徒誇東陽客、¶
不識西陽珍。問、如何是正法眼。師曰、不可青¶
天白日尿牀也。師後因同里僧勉還故國。錢¶
氏文穆王特加禮重。晉天福二年丁酉歳。錢¶
氏戍將闢雲峯山建院。亦以清化爲名。法侶¶
臻萃。僧問、如何是佛法大意。師曰、華表柱頭¶
木鶴飛。問、路逢達道人不將語默對。未審將¶
<pb:DCS_T51n2076_0240a>¶
什麼對。師曰、眼裏瞳人吹叫子。問、和尚年多¶
少。師曰、始見去年九月九。如今又見秋葉黄。¶
僧曰、恁麼即無數也。師曰、問取黄葉。曰、畢竟¶
事如何。師曰、六隻骰子滿盆紅。問、亡僧遷化¶
向什麼處去。師曰、長江無間斷聚沫任風飄。¶
曰、還受祭祀也無。師曰、祭祀不無。僧曰、如何¶
祭祀。師曰、漁歌擧櫂、谷裏聞聲。至忠獻王賜¶
以紫方袍師不受。王改以衲衣。仍號純一禪¶
師。師曰、吾非飾讓也、慮後人傲吾而逞欲耳。¶
漢開運四年丁未秋七月。示疾安然坐逝。有¶
大風震摧林木。壽六十六臘四十五。¶
郢州芭蕉山慧清禪師
郢州芭蕉山慧清禪師。新羅人。問、如何是芭¶
蕉水。師曰、冬温夏涼。問、如何是吹毛劍。師曰、¶
進前三歩。僧曰、用者如何。師曰、退後三歩。問、¶
如何是和尚爲人一句。師曰、只恐闍梨不問。¶
師上堂謂衆曰。會麼、相悉者少、珍重。問、不語¶
有問時如何。師曰、未出三門千里程。問、如何¶
是自己。師曰、望南看北斗。問、光境倶亡、復是¶
<pb:DCS_T51n2076_0241a>¶
何物。師曰、知。曰、知箇什麼。師曰、建州九郎。問、¶
如何是提婆宗。師曰、赤幡在左。師問僧、近離¶
什麼處。曰、請師試道看。師曰、將謂是舶上商¶
人。元來是當州小客。問、不問二頭三首、請師¶
直指本來面目。師默然正坐。問、賊來須打、客¶
來須看。忽遇客賊倶來時如何。師曰、屋裏有¶
一緉破草鞋。曰、只如破草鞋還堪受用也無。¶
師曰、汝若將去、前凶後不吉。問、北斗裏藏身¶
意旨如何。師曰、九九八十一。師又曰、會麼。曰、¶
不會。師曰、一二三四五。問、古佛未出興時如¶
何。師曰、千年茄子根。曰、出興後如何。師曰、金¶
剛努出眼。師上堂良久曰。也大相辱、珍重。¶
韶州昌樂縣黄連山義初
韶州昌樂縣黄連山義初。號明微大師。問三¶
乘十二分教即不問。請師開口不答話。師曰、¶
寳華臺上定古今。曰、如何是寳華臺上定古¶
今。師曰、一點墨子輪流不移。曰、學人全體不¶
會、請師指示。師曰、靈覺雖轉、空華不墜。問、古¶
路無蹤、如何進歩。師曰、金烏遶須彌、元與劫¶
<pb:DCS_T51n2076_0242a>¶
同時。曰、恁麼即得達於彼岸也。師曰、黄河三¶
千年一度清。廣南劉氏嚮師道化。請入府内¶
説法。僧問、人王與法王相見時如何。師曰、兩¶
鏡相照、萬像歴然。曰、法王心要、達磨西來。五¶
祖付與曹谿。自此不傳衣鉢。未審碧玉階前¶
將何付囑。師曰、石羊水上行、木馬夜翻駒。僧¶
曰、恁麼即我王有感、萬國歸朝。師曰、時人盡¶
唱太平歌。問、如何是佛。師曰、胸題萬字、背負¶
圓光。問、如何是道。師展兩手示之。僧曰、佛之¶
與道相去幾何。師曰、如水如波。¶
韶州慧林鴻究號妙濟大師
韶州慧林鴻究號妙濟大師。有僧問、千聖常¶
行此路。如何是此路。師曰、果然不見。問、魯祖¶
面壁意如何。師曰、有什麼雪處。問、如何是急¶
切事。師曰、鈍漢。問、如何是和尚家風。師曰、諸¶
方例大。問、定慧等學明見理性如何。師曰、新¶
修梵宇。前仰山西塔光穆禪師法嗣。¶
吉州資福如寳禪師
吉州資福如寳禪師。僧問、如何是應機之句。¶
師默然。問、如何是玄旨。師曰、汝與我掩卻門。¶
<pb:DCS_T51n2076_0243a>¶
問、魯祖面壁意作麼生。師曰、勿交渉。問、如何¶
是從上眞正眼。師搥胸曰、蒼天蒼天。僧曰、借¶
問又何妨。師曰、困。問、這箇還受學也無。師曰、¶
未曾钁地栽虚空。問、如何是衲僧急切處。師¶
曰、不過此問。僧曰、學人未問已前請師道。師¶
曰、噫。問、諸方盡皆妙用。未審和尚此間如何。¶
師曰、噫。問、古人拈槌竪拂、此理如何。師曰、瘂。¶
問、如何是一路涅槃門。師彈指一聲、又展開¶
兩手。僧曰、如何領會。師曰、不是秋月明、子自¶
横行八九。問、如何是和尚家風。師曰、飯後三¶
椀茶。師一日拈起蒲團示衆云。諸佛菩薩及¶
入理聖人。皆從這裏出。便擲下擘胸開曰、作¶
麼生。衆無對。問、學人創入叢林。一夏將末、未¶
蒙和尚指教。願垂提拯。師托開其僧。乃曰、老¶
僧自住持來。未曾瞎卻一僧眼。師有時坐良¶
久。周視左右曰、會麼。衆曰、不會。師曰、不會即¶
謾汝去也。師一日將蒲團於頭上曰。汝諸人恁¶
麼時難共語。衆無對。師將坐卻曰、猶較些子。¶
<pb:DCS_T51n2076_0244a>¶
前潅谿志閑禪師法嗣。池州魯祖山教和尚
池州魯祖山教和¶
尚。僧問、如何是目前事。師曰、絲竹未將爲樂¶
器。架上葫蘆猶未收。問、如何是雙林樹。師曰、¶
有相身中無相身。曰、如何是有相身中無相¶
身。師曰、金香山下鐵崑崙。問、如何是高峯孤¶
宿底人。師曰、半夜日頭明、日午打三更。問、如¶
何是格外事。師曰、化道縁終後、虚空更那邊。¶
問、進向無門時如何。師曰、太鈍生。僧曰、不是¶
鈍根直下進向無門時如何。師曰、靈機未曾¶
論邊際。執法無邊在暗中。問、如何是學人著¶
力處。師曰、春來草自青、月上已天明。曰、如何¶
是不著力處。師曰、崩山石頭落、平川燒火行。¶
魏府興教存奬禪師法嗣。¶
汝州寳應和尚
汝州寳應和尚。(亦曰南院第一世住。)上堂示衆曰。赤肉¶
團上壁立千仞。時有僧問。赤肉團上壁立千¶
仞。豈不是和尚道。師曰、是。其僧乃掀禪牀。師¶
曰、這瞎驢。便棒。師問僧、近離什麼處。曰、長水。¶
師曰、東流西流。曰、總不恁麼。師曰、作麼生。僧¶
<pb:DCS_T51n2076_0245a>¶
珍重。師打之趁下法堂。僧到參、師擧拂子。僧¶
曰、今日敗闕。師放下拂子。僧曰、猶有這箇在。¶
師乃棒之。師問僧、近離什麼處。曰、近離襄州。¶
師曰、來作什麼。曰、特來禮拜和尚。師曰、恰遇¶
寳應老不在。僧便喝。師曰、向汝道不在、又喝¶
作什麼。僧又喝、師乃棒之。其僧禮拜。師曰、這¶
棒本分汝打我。我且打汝三五棒。要此話大¶
行。思明和尚未住西院時到參。禮拜後白曰。¶
別無好物人事。從許州買得一口江西剃刀¶
來獻和尚。師曰、汝從許州來。什麼處得江西¶
剃刀。明把師手搯一下。師曰、侍者收取。明拂¶
袖而去。師曰、阿剌剌。師上堂曰。諸方只具啐¶
啄同時眼。不具啐啄同時用。時有僧便問。如¶
何是啐啄同時用。師曰、作家相見不啐啄。啐¶
啄同時失。僧曰、此猶未是某甲問處。師曰、汝¶
問處又作麼生。僧曰、失。師乃打之。其僧不肯。¶
後於雲門會下。聞別僧擧此語、方悟旨。卻迴¶
參省、師已圓寂。遂禮風穴和尚。風穴問曰。汝¶
<pb:DCS_T51n2076_0246a>¶
當時問先師啐啄話。後來還有省處也無。僧¶
曰、已見箇道理也。曰、作麼生。僧曰、某甲當時¶
在燈影裏行。照顧不著。風穴云、汝會也。¶
前寳壽沼和尚法嗣。¶
汝州西院思明禪師
汝州西院思明禪師。有人問、如何是伽藍。師¶
曰、荊棘叢林。曰、如何是伽藍中人。師曰、獾兒¶
狢子。問、如何是臨濟一喝。師曰、千鈞之弩不¶
爲鼷鼠而發機。曰、和尚慈悲何在。師打之。僧¶
從漪到法席旬日。乃曰、莫道會佛法人。覓箇¶
擧話底人也無。師聞而默之。漪異日上法堂¶
次、師召從漪。漪擧首。師曰、錯。漪進三兩歩。師¶
又曰、錯。漪復近前。師曰、適來兩錯是上座錯。¶
是西院錯。曰、是從漪錯。師曰、錯。又曰、上座且¶
這裏過夏。待共汝商量這兩錯。漪不肯、便去。¶
後住相州天平山。甞擧前話曰。我行脚時被¶
惡風吹到汝州。有西院長老勘我。連道三錯。¶
更待留我過夏商量。我不説恁麼時錯。我當¶
時發足擬向南去。便知道錯了也。(首山省念和尚云。據¶
<pb:DCS_T51n2076_0247a>¶
天平作恁麼會解。未夢見西院在、何故話在。)¶
寳壽和尚、(第二世住。)
寳壽和尚、(第二世住。)有僧問、如何是祖。師曰、面黒¶
眼睛白。問、蹋倒化城時如何。師曰、死漢不斬。¶
僧曰、斬。師乃打之。前三聖慧然禪師法嗣。¶
鎭州大悲和尚
鎭州大悲和尚。有僧問、除上去下、請師便道。¶
師曰、我開口即錯。僧曰、眞是學人師。師曰、今¶
日向弟子手裏死。淄州水陸和尚
淄州水陸和尚。有僧問、¶
如何是學人用心處。師曰、用心即錯。僧曰、不¶
起一念時如何。師曰、勿用處漢。問、此事如何¶
保任。師曰、切忌。問、如何是最初一句。師便喝。¶
問、狹路相逢時如何。師便攔胸托一托。¶
前魏府大覺和尚法嗣。¶
廬州大覺和尚
廬州大覺和尚。問、牛頭未見四祖時。爲什麼¶
鳥獸銜華。師曰、有恁麼畜生。曰、見後爲什麼¶
不來銜華。師曰、無恁麼畜生。廬州澄心院旻徳和尚
廬州澄¶
心院旻徳和尚。在興化時、遇興化和尚示衆¶
云。若是作家戰將。便請單刀直入。更莫如何¶
若何。師出禮拜起便喝。興化亦喝。師又喝。化¶
<pb:DCS_T51n2076_0248a>¶
亦喝。師乃作禮歸衆。化云、旻徳今夜較卻興¶
化二十棒。然雖如是頼遇他旻徳長老一喝。¶
不作一喝用。汝州南院和尚
汝州南院和尚。問、匹馬單槍來時如¶
何。師曰、待我斫棒。問、上上根器人還接否。師¶
曰、接。僧曰、便請師接。師曰、且得平交。師問新¶
到僧、近離什麼處。曰、漢上。師曰、汝也罪過、我¶
也罪過。僧無語。師見新到僧。乃搊住曰、作麼¶
生、作麼生。僧無對。師曰、三十年弄馬伎今日被¶
驢撲。有僧新到、師曰、敗也。乃抛下拄杖。僧曰、¶
恁麼語話。師便打。¶¶
景徳傳燈録卷第十二。¶¶
