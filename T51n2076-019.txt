#-*- mode: mandoku-view; -*-
#+DATE: 2009/10/23 
#+TITLE: Taisho Tripitaka, Electronic version, No. 2076 景德傳燈錄
#+PROPERTY: ID T51n2076
#+PROPERTY: SOURCE Taisho Tripitaka Vol. 51, No. 2076
#+PROPERTY: BASEEDITION T
#+PROPERTY: WITNESS 【明】
#+PROPERTY: LASTPB <pb:T_T51n2076_0196b>¶¶¶¶¶¶¶¶
#+PROPERTY: LASTPB <pb:T_T51n2076_0353a> ¶¶¶¶
#+PROPERTY: JUAN 19
¶
¶

 景德傳燈錄卷第十九宋沙門道原纂¶
¶

   吉州青原山行思禪師第六世¶
¶
  * 福州雪峯義存禪師法嗣四十二人三十一人見錄¶
  
  * 福州安國弘瑫禪師¶
  * 襄州雲蓋山歸本禪師¶
  * 韶州林泉和尚¶
  * 洛京南院和尚¶
  * 越州洞巖可休禪師¶
  * 定州法海院行周禪師¶
  * 杭州龍井通禪師¶
  * 漳州保福從展禪師¶
  * 泉州睡龍道溥禪師¶
  * 杭州龍興寺宗靖禪師¶
  * 福州南禪契璠禪師¶
  * 越州越山師鼐禪師¶
  * 南嶽金輪可觀禪師¶
  * 泉州福清玄訥禪師¶
  * 韶州雲門文偃禪師¶
  * 衢州南臺仁禪師¶
  * 泉州東禪和尚¶
  * 餘杭大錢山從襲禪師
<pb:T_T51n2076_0353b>¶
  * 福州永泰和尚¶
  * 池州和龍山守訥禪師¶
  * 建州夢筆和尚¶
  * 福州古田極樂元儼禪師¶
  * 福州芙蓉山如體禪師¶
  * 洛州憩鶴山和尚¶
  * 潭州溈山棲禪師¶
  * 吉州潮山延宗禪師¶
  * 益州普通山普明大師¶
  * 惰州雙泉梁家庵永禪師¶
  * 漳州保福超悟禪師¶
  * 太原孚上座¶
  * 南嶽惟勁禪師(已上三十一人見錄)¶
  * 台州十相審超禪師¶
  * 江州廬山訥禪師¶
  * 新羅國大無為禪師¶
  * 潞州玄暉禪師¶
  * 湖州清淨和尚¶
  * 益州永安雪峯和尚¶
  * 盧僊德明禪師¶
  * 撫州明水懷忠禪師¶
  * 益州懷果禪師¶
  * 杭州耳相行修禪師¶
  * 嵩山安德禪師(已上一十一人無機緣語句不錄)¶

:PROPERTIES:
:head: 青原山行思禪師第六世
:END:
¶

******* 福州雪義存禪師法嗣
:PROPERTIES:
:head: 福州雪峯義存禪師法嗣
:END:
¶

******** 福州安國院明真大師弘
福州安國院明真大師弘瑫。泉州人也。姓陳¶
氏。幼絕葷茹自誓出家。於龍華寺東禪始圓¶
戒體。而造于雪峯雪峯觀其少俊堪為法器。
<pb:T_T51n2076_0353c>¶
乃導以本心信入過量。復遍參禪苑獲諸方三¶
昧却迴雪峯。雪峯問。什麼處來。曰江西來。雪¶
峯曰。什麼處見達磨。曰分明向和尚道。雪峯¶
曰。道什麼。曰什麼處去來。一日雪峯見師忽¶
搊住曰。盡乾坤是箇解脫門。把手教伊入不¶
肯入。曰和尚怪弘瑫不得。雪峯曰。雖然如此¶
爭奈背後許多師僧何。師因舉國師碑文云。¶
得之於心伊蘭作栴檀之樹。失之於旨甘露¶
乃蒺䔧之園。拈問僧曰。一語須具得失兩意。¶
汝作麼生道。僧舉拳曰。不可喚作拳頭也。師¶
不肯。亦舉拳別云。只為喚這箇作拳頭。師¶
受請止囷山毳徒臻集。後閩帥嚮師道德。命¶
居安國寺大闡玄風。徒餘八百矣。僧問。如何¶
是西來意。師曰。是即是莫錯會。問如何是第¶
一句。師曰。問問。問學人上來未盡其機請師¶
盡機。師良久。僧禮拜。師曰。忽到別處人問汝¶
作麼生舉。曰終不敢錯舉。師曰。未出門已見¶
笑具。問如何是達磨傳底心。師曰。素非後躅。¶
問如何是宗乘中事。師曰。不可為老兄散却¶
眾也。問不落有無之機請師全道。師曰。汝試¶
斷看。問如何是一毛頭事。師拈起袈裟。僧曰。¶
乞師指示。師曰。抱璞不須頻下淚。來朝更獻¶
楚王看。問寂寂無言時如何。師曰。更進一步。¶
問凡有言句皆落因緣方便。不落因緣方便¶
事如何。師曰。桔橰之士頻逢。抱甕之流罕遇。¶
問向上一路千聖不傳。未審和尚如何傳。師¶
曰。且留口喫飯著。問如何是高尚底人。師曰。¶
河濱無洗耳之叟。磻溪絕垂釣之人。問十二¶
時中如何救得生死。師曰。執鉢不須窺眾樂。
<pb:T_T51n2076_0354a>¶
履氷何必步參差。問學人擬問宗乘。師還¶
許也無。師曰。但問。僧擬問。師乃喝出。問目¶
前生死如何免得。師曰。把將生死來。問知有¶
底人為什麼道不得。師曰。汝爺名什麼。問如¶
何是活人之劍。師曰。不敢瞎却汝。曰如何是¶
殺人刀。師曰。只遮箇是。問不犯鋒鋩如¶
何知音。師曰。驢年去。問苦澁處乞師一言。師¶
曰。可殺沈吟。曰為什麼如此師曰。也須相悉¶
好。問常居正位底人還消人天供養否。師¶
曰。消不得。曰為什麼消不得。師曰。是什麼心¶
行。曰什麼人消得。師曰。著衣喫飯底消得。師¶
舉。稜和尚住招慶時。在法堂東角立謂僧曰。¶
遮好致一問。僧便問。和尚為何不居正位。¶
稜曰。為汝恁麼來。曰即今作麼生。稜曰。用汝¶
眼作麼。師舉畢乃曰。他家恁麼問別是箇道¶
理。如今作麼生道。後安國曰恁麼即大眾一¶
時散去得也。師亦自代曰。恁麼即大眾一時¶
禮拜。¶

******** 襄州雲蓋山雙泉院歸本禪師
襄州雲蓋山雙泉院歸本禪師(亦曰西雙泉。以隋州有東雙泉故也)¶
京兆府人也。幼出家。十六納戒念法華經。初¶
禮雪峯。雪峯下禪床跨背而坐。師於是省覺。¶
僧問。如何是雙泉。師曰可惜一雙眉。曰學人¶
不會。師曰。不曾煩禹力湍流事不知。問如何¶
是西來的的意。師乃搊住。其僧變色。師曰。¶
我遮無遮箇。師手指纖長特異于人。號手¶
相大師。¶

******** 韶州林泉和尚
韶州林泉和尚(先住巘山)僧問。如何是塵。師曰。不¶
覺成丘山。師謁白雲慈光大師辭出。白雲門¶
送扶師下階曰。款款莫教躂倒。師曰。忽然躂
<pb:T_T51n2076_0354b>¶
倒又作麼生。白雲曰。更不用扶也。師大笑而¶
退。¶

******** 洛京南院和尚
洛京南院和尚。問如何是法法不生。師曰。生¶
也。有儒士博覽古今。時人呼為張百會。一日¶
來謁師。師曰。莫是張百會麼。曰不敢。師以手¶
於空畫一畫曰。會麼。曰不會。師曰一尚不會。¶
什麼處得百會來。¶

******** 越州洞巖可休禪師
越州洞巖可休禪師。問如何是洞巖正主。師¶
曰。開著。問如何是和尚親切為人處。師曰。大¶
海不宿屍。問如何是向上一路。師舉衣領示¶
之。問學人遠來請師方便。師曰。方便了也。¶

******** 定州法海院行周禪師
定州法海院行周禪師。問風恬浪靜時如何。¶
師曰。吹倒南牆。問如何是道中寶。師曰。不露¶
光。曰莫便是否。師曰。是即露也。¶

******** 杭州龍井通禪師
杭州龍井通禪師。處棲上座問。如何是龍井¶
龍。師曰。意氣天然別。神筆畫不成。曰為什¶
麼畫不成。師曰。出群不戴角不與類中同。曰¶
還解行雨也無。師曰。普潤無邊際處處皆結¶
粒。曰還有宗門中事也無。師曰有。曰如何是¶
宗門中事。師曰從來無形段應物不曾虧。問¶
如何是吹毛劍。師曰。拽出死屍著。¶

******** 漳州保福院從展禪師
漳州保福院從展禪師福州人也。姓陳氏。年¶
十五禮雪峯為受業師。十八本州大中寺具¶
戒。遊吳楚間。後歸執侍雪峯。一日忽召曰。還¶
會麼。師欲近前。雪峯以杖拄之。師當下知歸。¶
作禮而退。又常以古今方便詢于長慶稜和¶
尚。稜深許之。長慶稜和尚有時云。寧說阿羅¶
漢有三毒。不說如來有二種語。不道如來無¶
語。只是無二種語。師曰。作麼生是如來語。曰
<pb:T_T51n2076_0354c>¶
聾人爭得聞。師曰。情知和尚向第二頭道。長¶
慶却問。作麼生是如來語。師曰。喫茶去(雲居錫云。什¶
麼處是長慶向第二頭道處)因舉。盤山云。光境俱亡復是何¶
物。洞山云。光境未亡復是何物。師曰。據此二¶
尊者商量猶未得勦絕。乃問長慶。如今作麼¶
生道得勦絕。長慶良久。師曰。情知和尚向山¶
鬼窟作活計。長慶却問。作麼生。師曰。兩手¶
扶犁水過膝。一日長慶問。見色便見心。還見¶
船子麼。師曰見。曰船子且置。作麼生是心。師¶
却指船子(歸宗柔別云。和尚只解問人)雪峯謂眾曰。諸上座。到¶
望州亭與上座相見了。到烏石嶺與上座相¶
見了。到僧堂前與上座相見了。師舉問鵝湖¶
曰。僧堂前相見即且置只如望州亭烏石嶺¶
什麼處是相見。鵝湖驟步入方丈。師歸僧堂¶
(東禪齊云。此二尊宿會處是相見不相見。試斷看)梁貞明四年丁丑歲漳州¶
刺史王公欽承道譽創保福禪苑迎請居之。¶
開堂日王公禮跪三請。躬自扶掖升堂。師曰。¶
須起箇笑端作麼。然雖如此再三不容推免。¶
諸仁者。還識麼。若識得便與古佛齊肩。時有¶
僧出方禮拜。師曰。晴乾不肯去要待雨淋頭。¶
僧乃申問曰。郡守崇建精舍大闡真風。便請¶
和尚舉揚宗教。師曰。還會麼。曰恁麼即群生¶
有賴也。師曰。莫把那不淨塗污人好。僧出禮¶
拜。師曰。大德好與麼莫覆却船子。問泯默將¶
何為則。師曰。落在什麼處。曰不會。師曰。瞌¶
(五合切)睡漢出去。師見一僧乃以杖子打露柱。¶
又打其僧頭。僧作忍痛聲。師曰。那箇為什麼¶
不痛。僧無對(玄覺代云。貪行拄杖)問摩騰入漢一藏分明。¶
達磨西來將何指示。師曰。上座行脚事作麼
<pb:T_T51n2076_0355a>¶
生。曰不會。師曰。不會會取好。莫傍家取人處¶
分。若是久在叢林。麁委些子遠近。可以隨處¶
任真。其有初心後學未知次序。山僧所以不¶
惜口業。向汝道塵劫來事。只在如今還會麼。¶
然佛法付囑國王大臣郡守。昔同佛會今方¶
如是。若是福祿榮貴則且不論。只如當時受¶
佛付囑底事。還記得麼。若識得便與千聖齊¶
肩。儻未識得直須諦信。此事不從人得。自己¶
亦非言多。去道轉遠。直道言語道斷心行處¶
滅。猶未是在。久立珍重。異日上堂大眾雲集。¶
師曰。有人從佛殿後過見是張三李四。從佛¶
殿前過為什麼不見。且道佛法利害在什麼¶
處。僧曰。為有一分麁境所以不見。師乃叱之。¶
自代曰。若是佛殿即不見。僧曰。不是佛殿¶
還可見否。師曰。不是佛殿見什麼。問十二時¶
中如何據驗。師曰。恰好據驗。曰學人為什麼¶
不見。師曰。不可更揑目去也。問主伴重重極¶
十方而齊唱。如何是極十方而齊唱。師曰。汝¶
何不教別人問。問因言辯意時如何。師曰。因¶
什麼言。僧低頭良久。師曰。擊電之機徒勞佇¶
思。問欲入無為海須乘般若船。如何是般若¶
船。師曰。便請。曰便恁麼進去時如何。師曰。¶
也是涅槃堂漢。師見僧喫飯乃托鉢曰。家¶
常。僧曰。和尚是什麼心行。有尼到參。師曰。¶
阿誰。侍者報曰。覺師姑。師曰。既是覺師姑用¶
來作麼。尼曰。仁義道中即不無。師自別云。和¶
尚是什麼心行(玄覺因舉。法眼見僧擔土。乃以一塊土放擔上云。吾助汝。僧云。謝和尚慈¶
悲。法眼不肯。有一僧別云。和尚是什麼心行。法眼便休。玄覺徵云。此二則語一般別有道理。什麼處是心行處)¶
閩帥遣使送朱記到。師上堂曰。去即印住住
<pb:T_T51n2076_0355b>¶
即印破。僧曰。不去不住用印奚為。師乃打之。¶
僧曰。恁麼即山鬼窟全因今日也。師默而¶
已(玄覺云。什麼處是山鬼窟。叢林中道住在不去不住處。便是山鬼窟。所以打破。如此商量正是鬼窟。且¶
道。保福打伊意作麼生)師問僧。什麼處來。曰江西。師曰。學¶
得底那。曰拈不出。師曰。作麼生(法眼別云。謾語)僧無¶
對。師舉洞山真讚云。徒觀紙與墨不是山中¶
人。僧問。如何是山中人。師曰。汝試貌掠看。曰¶
若不黠兒幾成邈掠。師曰。汝是黠兒。曰和¶
尚是什麼心行。師曰。來言不豐。師見僧數錢¶
乃展手曰。乞我一錢。曰和尚因何到恁麼地。¶
師曰。我到恁麼地。曰若到恁麼地將取一文¶
去。師曰。汝為何到恁麼地。師問僧什麼處來。¶
曰江西觀音。師曰。還見觀音麼。曰見。師曰。¶
左邊見右邊見。曰見時不歷左右(法眼別云如和尚見)問¶
如何是入火不燒入水不溺。師曰。若是水火¶
即被燒溺。師問飯頭。鑊闊多少。曰和尚試量¶
看。師以手作量勢。曰。和尚莫謾某甲。師曰。¶
却是汝謾我。問欲達無生路應須識本源。如¶
何是本源。師良久却問侍者。適來僧問什麼。¶
其僧再舉。師乃喝出。曰我不患聾。問學人近¶
入叢林乞師全示入路。師曰。若教全示我却¶
禮拜汝。師見一僧乃曰。汝作什麼業來得恁¶
麼長大。曰和尚短多少。師蹲身作短勢。僧¶
曰。和尚莫謾人好。師曰。却是汝謾我。師令侍¶
者屈隆壽長老云。但獨自來莫將侍者來。壽¶
曰。不許將來爭解離得。師曰。大殺恩愛。壽無¶
對。師自代曰。更謝和尚上足傳示。師住保福¶
僅一紀。學眾常不下七百。其接機利物不可¶
備錄。閩帥禮重為奏命服。唐天成三年戊子
<pb:T_T51n2076_0355c>¶
示有微疾。僧入丈室問訊。師謂之曰。吾與汝¶
相識年深。有何方術相救。僧曰。方術甚有。¶
聞說和尚不解忌口(法燈別云。和尚解忌口麼)又謂眾曰。吾¶
旬日來氣力困劣別無他。只是時至。僧問。時¶
既至矣。師去即是住即是。師曰道。曰恁麼即¶
某甲不敢造次。師曰。失錢遭罪。言訖跏趺告¶
寂。即三月二十一日也。¶

******** 泉州睡龍山道溥號弘教大師
泉州睡龍山道溥號弘教大師。福州福唐人¶
也。姓鄭氏。寶林院受業。自雪峯印心住五¶
峯。上堂曰。莫道空山無秖待。便歸方丈。僧¶
問。凡有言句不出大千頂。未審頂外事如何。¶
師曰。凡有言句不是大千頂。曰如何是大千¶
頂。師曰。摩醯首羅天猶是小千界。問初心後¶
學近入叢林方便門中乞師指示。師敲門枋。¶
僧曰。向上還有事也無。師曰有。曰如何是向¶
上事。師再敲門枋。¶

******** 杭州龍興宗靖禪師
杭州龍興宗靖禪師台州人也。初參雪峯密¶
承宗印。乃自誓充飯頭服勞逾十載。嘗於眾¶
堂中袒一膊釘簾。雪峯覩而記曰。汝向後住¶
持有千僧。其中無一人衲子也。師悔過辭歸¶
故鄉住六通院。錢王命居龍興寺。有眾千餘¶
唯三學講誦之徒。果如雪峯所誌。周廣順初¶
年八十一。錢王請於寺之大殿演無上乘。黑¶
白駢擁。僧問。如何是六通奇特之唱。師曰。天¶
下舉去。問如何是六通家風。師曰。一條布衲¶
一斤有餘。僧問。如何是學人進前一路。師¶
曰。誰敢謾汝。曰豈無方便。師曰。早是屈抑¶
也。問如何是和尚家風。師曰。早朝粥齋時飯。¶
曰更請和尚道。師曰。老僧困。曰畢竟作麼生。
<pb:T_T51n2076_0356a>¶
師大笑而已。錢王特加禮重屢延入府。以始¶
住院署六通大師。顯德元年甲寅季冬月示¶
滅。壽八十四。塔于大慈山。¶

******** 福州南禪契璠禪師
福州南禪契璠禪師上堂曰。若是名言妙句¶
諸方總道了也。今日眾中還有超第一義者。¶
致得一句麼。若有即不孤負於人。時有僧問。¶
如何是第一義。師曰。何不問第一義。曰現¶
問。師曰。已落第二義也。問古佛曲調請師和。¶
師曰。我不和汝雜亂底。曰未審為什麼人和。¶
師曰。什麼處去來。¶

******** 越州諸暨縣越山師鼐號鑒真禪師
越州諸暨縣越山師鼐號鑒真禪師。初參雪¶
峯而染指。後因閩王請於清風樓齋。坐久。舉¶
目忽覩日光。豁然頓曉。而有偈曰。¶

#+BEGIN_VERSE
　清風樓上赴官齋
　此日平生眼豁開¶
　方知普通年遠事
　不從葱嶺路將來
#+END_VERSE¶

歸呈雪峯。雪峯然之。僧問。如何是佛身。師¶
曰。汝問那箇佛身。曰釋伽佛身。師曰。舌覆三¶
千界。師臨終時集眾。示一偈曰。¶

#+BEGIN_VERSE
　眼光隨色盡
　耳識逐聲消¶
　還源無別旨
　今日與明朝
#+END_VERSE¶

偈畢跏趺而逝。¶

******** 南嶽金輪可觀禪師
南嶽金輪可觀禪師福州福唐人也。姓薛氏。¶
依石佛寺齊合禪師披剃戒度既圓。便參雪¶
峯。雪峯曰。近前。師方近前作禮。雪峯舉足蹋¶
之。師忽然冥契。師事十二載。復歷叢林止南¶
嶽法輪峯。師上堂謂眾曰。我在雪峯遭他一¶
蹋。直至如今眼不開。不知是何境界。僧問。如¶
何是西來意。師曰。不是。大眾夜參後下堂。師¶
召曰大眾。眾迴首。師曰。看月。大眾看月。師
<pb:T_T51n2076_0356b>¶
曰月似彎弓少雨多風。眾無對。問古人道。毘¶
盧有師法身有主。如何是毘盧師法身主。師¶
曰。不可床上安床。問如何是日用事。師撫¶
掌三下。僧曰。學人未領此意。師曰。更待什¶
麼。問從上宗乘如何為人。師曰。我今日未喫¶
茶。曰請師指示。師曰。過也。問正則不問請師¶
傍指。師曰。抱取猫兒去。師問僧。什麼處來。¶
曰華光。師即托出閉却門。僧無對。問路逢達¶
道人不將語默對未審將何對。師曰。咄出去。¶
師問僧。作麼生是覿面事。曰請師鑒。師曰。恁¶
麼道還當麼。曰故為即不可。師曰。別是一著。¶
問如何是靈源一路。師曰。蹋過作麼。雪峯院¶
主有書來招師曰。山頭和尚年尊也長老何¶
不再入嶺一轉。師迴書曰。待山頭和尚別有¶
見解即入嶺。有僧問。如何是雪峯見解。師¶
曰。我也驚。¶

******** 泉州福清院玄訥禪師
泉州福清院玄訥禪師高麗人也。初住福清¶
道場傳象骨之燈。學者歸慕。泉守王公問。如¶
何是宗乘中事。師叱之。僧問。如何是觸目菩¶
提。師曰。闍㴝失却半年糧。曰為什麼失却¶
半年糧。師曰。只為圖他一斗米。問如何是清¶
淨法身。師曰。蝦蟇曲蟮。問教云。唯一堅密身¶
一切塵中現。如何是堅密身。師曰。驢馬猫兒。¶
曰乞師指示。師曰。驢馬也不會。問如何是物¶
物上辨明。師展一足示之。師住福清三十年。¶
大闡玄風終于本山。¶

******** 韶州雲門山文偃禪師
韶州雲門山文偃禪師。姑蘇嘉興人也。姓張¶
氏。初參睦州陳尊宿發明大旨。後造雪峯而¶
益資玄要。因藏器混眾。于韶州靈樹敏禪師
<pb:T_T51n2076_0356c>¶
法席居第一座。敏將滅度遺書於廣主。請接¶
踵住持。師不忘本以雪峯為師。開堂日廣主¶
親臨問曰。弟子請益。師曰。目前無異路(法眼別云。不可¶
無益於人)師云。莫道今日謾諸人好抑不得。已向諸¶
人前作一場狼藉。忽遇明眼人見謂之¶
一場笑具。如今亦不能避得也。且問爾諸人。¶
從上來有什麼事。欠少什麼。向爾道無事亦¶
是謾爾也。須到遮田地始得。亦莫趁口亂¶
問。自己心黑漫漫地。明朝後日大有事在。¶
爾若是根性遲迴。且向古人建化門庭東覻¶
西覻看。是箇什麼道理。汝欲得會麼。都緣是¶
汝自家無量劫來妄想濃厚。一期聞人說著¶
便生疑心。問佛問祖。向上向下求覓解會。轉¶
沒交涉。擬心即差。況復有言。莫是不擬心是¶
麼。更有什麼事。珍重。師上堂云。我事不獲¶
已。向爾諸人道直下無事。早是相埋沒了也。¶
爾諸人更擬進步。向前尋言逐句求覓解會。¶
千差萬巧廣設問難。只是贏得一場口滑。去¶
道轉遠有什麼休歇時。此箇事若在言語上。¶
三乘十二分教豈是無言語。因什麼更道教¶
外別傳。若從學解機智得。只如十地聖人說¶
法如雲如雨。猶被呵責。見性如隔羅縠。以此¶
故知。一切有心天地懸殊。雖然如此若是得¶
底人。道火不可燒。終日說事不曾掛著脣¶
齒。未曾道著一字。終日著衣喫飯。未嘗觸著¶
一粒米掛一縷線。雖然如此猶是門庭之說¶
也。得實得恁麼始得。若約衲僧門下。句¶
呈機徒勞佇思。直饒一句下承當得。猶是瞌¶
睡漢。師云。三乘十二分教橫說竪說。天下老
<pb:T_T51n2076_0357a>¶
和尚縱橫十字說。與我捻針鋒說底道理¶
來看。恁麼道早是死馬醫。雖然如此且有幾箇到¶
此境界。不敢望汝言中有響句藏鋒。瞬目¶
千差風恬浪靜。伏惟尚饗珍重。師上堂云。諸¶
兄弟。盡是諸方參尋知識決擇生死。到處豈¶
無尊宿垂慈方便之詞。還有透不得底句麼。¶
出來舉看。老漢大家共爾商量。時有僧出來¶
禮拜擬舉次師云。去去西天路迢迢十萬餘。¶
問學人簇簇地商量箇什麼。師云。大眾久立。¶
師云。舉一則語。教汝直下承當。早是撒屎¶
著汝頭上。直然拈一毫頭。盡大地一時明¶
得。也是剜肉作瘡。雖然如此汝亦須實到遮¶
箇田地始得。若未切不得掠。虛却退步向¶
自己根脚下推尋看。是箇甚麼道理。實無絲¶
髮與汝作解會與汝作疑惑。汝等各各且當¶
人一段事大用現前。更不煩汝一毫頭氣力。¶
便與祖佛無別。自是諸人信根淺薄惡業濃¶
厚。突然起得許多頭角。擔鉢囊千鄉萬里受¶
屈。且汝諸人有什麼不足處。大丈夫漢阿誰¶
無分。觸目承當得猶是不著便。不可受人欺¶
謾取人處分。纔見老和尚動口。便好把將¶
石驀口塞。便是屎上青蠅相似鬪競接將去。¶
三箇五箇聚頭地商量。苦屈。兄弟。他古德一¶
期為爾諸人不奈何。所以方便垂一言半句¶
通汝入路。遮般事捻放一邊。獨自著些子筋¶
骨。豈不是有少許相親處。快與快與。時不待¶
人出息不保入息。更有什麼身心別處閑用。¶
切須在意在意珍重。師云。盡乾坤一時把將¶
來著汝眼睫上。爾諸人聞恁麼道。不敢望爾
<pb:T_T51n2076_0357b>¶
出來性把老漢打一摑。且緩緩子細看。是¶
有是無。是箇什麼道理。直饒向遮明得。若¶
遇衲僧門下好槌折兩脚。汝若是箇人。聞說¶
道什麼處有老宿出世。便好驀面唾污我耳¶
目。汝若不是箇脚手。纔聞人舉便當荷得¶
早落第二機也。汝且看。他德山和尚纔見僧¶
上來拽拄杖便打趁。睦州和尚纔見入門來。¶
便云。現成公案放汝三十棒。自¶
餘之輩合作麼生。若是一般掠虛漢。食人涎¶
唾記得一堆。一擔󳚙𣜂到處馳騁。驢脣馬嘴¶
誇我解問十轉五轉話。饒爾從朝問到夜論¶
劫。恁麼還曾夢見也未。什麼處是與人著力¶
處。似遮般底。有人屈衲僧齋。也道我得飯喫。¶
堪什麼共語。他日閻羅王面前不取爾口解¶
說。諸兄弟。若是得底人他家依眾遣日。若也¶
未得切莫容易。過時。大須子細。古人大有葛¶
藤相為處。即如雪峯和尚道。盡大地是汝。夾¶
山云。百草頭上薦取老僧。鬧市識取天子。¶
樂普云。一塵纔舉大地全收。一毛頭師子全¶
身。總是汝把取翻覆思量日久歲深。自然有¶
箇入路。此事無爾替代處。莫非各在當人分¶
上。老和尚出世只是為爾證明。汝若有少許¶
來由。且昧爾亦不得。爾若實未得方便撥汝。¶
則不可兄弟一等是蹋破草鞋。拋却師長父¶
母行脚。直須著些子精彩始得實。若有箇入¶
頭處遇著咬猪狗脚手。不惜性命入泥¶
入水相為。有可咬嚼。眨上眉毛高掛鉢囊。¶
拗折拄杖。十年二十年辦取徹頭。莫愁不成¶
辦。直是今生未得徹頭。來生亦不失人身。向
<pb:T_T51n2076_0357c>¶
此箇門中亦乃省力。不虛孤負平生。亦不孤¶
負師僧父母十方施主。直須在意。莫空遊州¶
獵縣橫擔柱杖一千二千里走趁。遮邊經冬¶
那邊過夏。好山水堪取性。多齋供易得衣鉢。¶
苦屈圖他一粒米。失却半年糧。如此行脚有¶
什麼利益。信心檀越把菜粒米作麼生消得。¶
直須自看。時不待人。忽然一日眼光落地¶
前頭將什麼抵擬。莫一似落湯螃蟹手脚¶
忙亂。無爾掠虛說大話處。莫將等閑空過時¶
光。一失人身萬劫不復。不是小事。莫據目¶
前。俗子尚道朝聞道夕死可矣。況我沙門。¶
日夕合履踐箇什麼事。大須努力。努力珍重。¶
師云。汝等沒可作了見人道著祖意。便問¶
過超佛越祖之談。汝且喚那箇為佛那箇為¶
祖。且說箇超佛越祖底道理。問箇出三界。爾¶
把將三界來看。有什麼見聞覺知隔礙著爾¶
有什麼聲色可與爾了了什麼椀。以阿那箇¶
為差殊之見。他古聖不奈何。橫身為物道箇¶
舉體全真物物覿體不可得。我向爾道。直下¶
有什麼事。早是相埋沒了也。實未有入¶
頭處。且中私獨自參詳。除却著衣喫飯屙屎¶
送尿。更有什麼事。無端起得許多妄想作什¶
麼。更有一般底。恰似等閑相似。聚頭學得箇¶
古人話路。識性記持妄想卜度。道我會佛法¶
了也。只管說葛藤取性過時。更嫌不稱意。千¶
鄉萬里拋却老爺孃師長和尚。作這般底去就這打野榸漢¶
有什麼死急行脚。師上堂¶
云。故知時運澆漓迨于像季。近日師僧北去¶
禮文殊。南去遊衡嶽。若恁麼行脚名字比丘
<pb:T_T51n2076_0358a>¶
徒消信施。苦哉苦哉。問著黑似漆相似。只管¶
取性過時。設使有三箇兩箇。枉學多聞記持¶
話路。到處覓相似言語印可老宿。輕忽上流¶
作薄福業。他日閻羅王釘爾之時。莫道無¶
人向爾說。若是初心後學。直須著精神莫空¶
記人說。多虛不如少實。向後只是自賺。¶
有什麼事近前。師上堂大眾雲集。師以拄杖¶
指面前云。乾坤大地微塵諸佛總在許。爭¶
佛法各覓勝負。還有人諫得麼。若無人諫得。¶
待老漢與爾諫。時有僧出云。便請和尚諫。師¶
云。遮野狐精。師云。汝諸人傍家行脚。皆是河¶
南海北各各盡有生緣。所在還自知得麼。試¶
出來舉看。老漢與汝證明。有麼有麼出來。汝¶
若不知老漢謾爾去也。汝欲得知若生緣在¶
北。北有趙州和尚。五臺山有文殊。總在遮。¶
若生緣在南。南有雪峯臥龍西堂鼓山。總在¶
遮。汝欲得識麼。向遮識取。若¶
不見亦莫掠虛。見麼見麼。且看老僧騎佛殿¶
出去也。珍重。師上堂云。天親菩薩無端變作¶
一條楖𣗖木杖。乃畫地一下云。塵沙諸佛盡¶
向遮葛藤。便下堂。師云。我看爾諸人二三¶
機中不能覯得。空披衲衣何益。汝還會麼。與¶
汝注破。久後諸方若見老宿舉一指竪一拂¶
子云是禪是道。拄杖打破頭便行。若不如¶
此。盡是天魔眷屬壞滅吾宗。汝若不會。且向¶
葛藤社看。我尋常向汝道。微塵剎土三世¶
諸佛。西天二十八祖唐土六祖。盡在拄杖頭¶
上說法。神通變現聲應十方。一任縱橫。爾還¶
會麼。若不會且莫掠虛。然雖據實實是諦見
<pb:T_T51n2076_0358b>¶
也未。直饒到此田地。未審夢見衲僧。沙彌¶
在三家村不逢一人。師驀起以拄杖劃地¶
一下云。總在遮。又劃一下云。總從遮出¶
去也珍重。師上堂云。和尚子。衲僧直須明取¶
衲僧鼻孔。且作麼生是衲僧鼻孔。眾皆無對。¶
師云。摩訶般若波羅蜜今日大普請下去。師上堂¶
云。諸和尚子。饒爾道有什麼事。猶是頭上著¶
頭。雪上加霜。棺木瞠眼。灸瘡瘢上著艾¶
燋。遮箇一場狼藉不是小事。爾合作麼生各¶
自覓取箇托生處。好莫空遊州獵縣。只欲捉¶
搦閑話。待老和尚口動。便問禪問道向上向¶
下如何若何。大卷抄了塞在皮袋卜度。到¶
處火鑪邊三箇五箇聚頭。口喃喃舉更道。遮¶
箇是公才語。遮箇是從理道出。遮箇是¶
就事上道。遮箇是體語體。爾屋老爺¶
老孃。噇却飯了只管說夢便道我會佛法了¶
也。將知爾行脚驢年得箇休歇麼。更有一般¶
底。纔聞人說箇休歇處。便向陰界閉眉合¶
眼。老鼠孔作活計。黑山下坐鬼趣。體當¶
便道得箇入頭路。夢見麼。似遮般底打殺一萬¶
箇。有什麼罪過。喚作打底。不遇作家。至竟只¶
是箇掠虛漢。爾若實有箇見處。試捻來看共¶
爾商量。莫空不識好惡矻矻地聚頭說閑葛¶
藤。莫教老漢見捉來勘不相當槌折脚。莫道¶
不道。爾還皮下有血麼。到處自受屈作麼者滅胡種盡是野狐群隊總在這作麼以拄杖一時趁下。¶
問如何是佛法大意。師曰。春來草自青。師問¶
新羅僧。將什麼物過海。曰草賊敗也。師引手¶
曰。汝為什麼在我手。曰恰是。師曰。更𨁝¶
跳。問牛頭未見四祖時如何。師曰。家家觀世
<pb:T_T51n2076_0358c>¶
音。曰見後如何。師曰。火蟭蟉吞大蟲。問如¶
何是雲門一曲。師曰。獵月二十五。問如何¶
是雪嶺泥牛吼。師曰。天地黑。曰如何是雲門¶
木馬嘶。師曰。山河走。問從上來事請師提綱¶
師曰。朝看東南暮看西北。曰便恁麼領會時¶
如何。師曰。東屋點燈西屋暗坐。問十二¶
時中如何即得不空過。師曰。向什麼處著此¶
一問。曰學人不會請師舉。師曰。將筆硯來。僧¶
乃取筆硯來。師作一頌曰。¶

#+BEGIN_VERSE
　舉不顧
　即差互
　擬思量
　何劫悟
#+END_VERSE¶

問如何是學人自己。師曰。遊山翫水。曰如何¶
是和尚自己。師曰。賴遇維那不在。問一口吞¶
盡時如何。師曰。我在汝肚。曰和尚為什麼¶
在學人肚。師曰。還我話頭來。問如何¶
道。師曰去。曰學人不會請師道。師曰。闍梨公¶
憑分明何得重判。問生死到來如何排遣。師¶
展手曰。還我生死來。問如何是父母不聽。不¶
得出家。師曰淺。曰學人不會。師曰深。問如何¶
是學人自己。師曰。汝怕我不知。問萬機俱盡¶
時如何。師曰。與我拈却佛殿來與汝商量。曰¶
佛殿豈關他事。師喝曰。遮謾語漢。問如何是¶
教外別傳一句。師曰。對眾問將來。曰直得恁¶
麼時如何。師曰。照從何立。問如何是和尚家¶
風。師曰。門前有讀書人。問如何是透法身句。¶
師曰。北斗藏身。問如何是西來意。師曰。久¶
雨不晴。又曰。粥飯氣。問古人橫說竪說猶未¶
知向上一關棙子。如何是向上一關棙子。師曰。¶
西山東嶺青問如何是西來意。師曰。河失¶
錢河漉。師有時坐良久。僧問何似釋迦當
<pb:T_T51n2076_0359a>¶
時。師曰。大眾立久快禮三拜。師嘗有頌曰。¶

#+BEGIN_VERSE
　雲門聳峻白雲低
　水急遊魚不敢棲¶
　入戶已知來見解
　何煩再舉轢中泥
#+END_VERSE¶

******** 衢州南臺仁禪師
衢州南臺仁禪師。問如何是南臺境。師曰。不¶
知貴。曰畢竟如何。師曰。闍梨即今在什麼處。¶
師後遷住本郡鎮境寺而終。
******** 泉州東禪和尚

泉州東禪和尚初¶
開堂。僧問。仁王迎請法王出世。如何提唱¶
宗乘即得不謬於祖風。師曰。還奈得麼。曰若¶
不下水焉知有魚。師曰。莫閑言語。問如何是¶
佛法最親切處。師曰。過也。問學人末後來請¶
師最先句。師曰。什麼處來。問如何是學人己¶
分事。師曰苦。問如何是佛法大意。師曰。幸¶
自可憐生剛要異鄉邑。¶

******** 餘杭大錢山從襲禪師
餘杭大錢山從襲禪師。雪峯之上足也。自本¶
師印解洞曉宗要。常曰。擊關南鼓唱雪峯歌。¶
後入淛中謁錢王。王欽服道化。命居此山而¶
闡法焉。僧問。不因王請不因眾聚。請師直道¶
西來的的意。師曰。那邊師僧過遮邊著。曰學¶
人不會乞師指示。師曰。爭得恁麼不識好惡。¶
問閉門造車出門合轍。如何是閉門造車。師¶
曰。造車即不問。汝作麼生是轍。曰學人不¶
會乞師指示。師曰。巧匠施工不露斤斧。¶

******** 福州永泰和尚
福州永泰和尚。問承聞和尚見虎是否。師作¶
虎聲。僧作打勢。師曰。遮死漢。問如何是天真¶
佛。師乃拊掌曰。不會不會。¶

******** 池州和龍山壽昌院守訥號妙空禪師
池州和龍山壽昌院守訥。號妙空禪師。福州¶
閩縣人也。姓林氏。受業於古田壽峯。問未到¶
龍門如何湊泊。師曰。立命難存。有新到僧參。¶
師問。近離什麼處。曰不離方寸。師曰。不易
<pb:T_T51n2076_0359b>¶
來。僧亦曰。不易來。師與一掌。問如何是傳底¶
心。師曰。再三囑汝莫向人說。問如何是從上¶
宗乘。師曰。向闍梨口著得麼。問省要處請¶
師一接。師曰甚是省要。¶

******** 建州夢筆和尚
建州夢筆和尚。問如何是佛。師曰。不誑汝。曰¶
莫便是否。師曰。汝誑他。閩王請師齋。問和尚¶
還將得筆來也無。師曰。不是稽山繡管。慚非¶
月兔毫。大王既垂顧問。山僧敢不通呈。又¶
問。如何是法王。師曰。不是夢筆家風。¶

******** 福州古田極樂元儼禪師
福州古田極樂元儼禪師。問如何是極樂家¶
風。師曰。滿目看不盡。問萬法本無根。未審教¶
學人承當什麼。師曰。莫䆿語。問久處暗室未¶
達其源。今日上來乞師一接。師曰。莫閉眼作¶
夜好。曰恁麼即優曇華坼曲為今時。向上¶
宗風如何垂示。師曰。汝還識也無。曰恁麼即¶
息疑去也。師曰。莫向大眾䆿語。問摩騰¶
入漢即不問。達磨來梁時如何。師曰。如今豈¶
謬。曰恁麼即理出三乘華開五葉。師曰。說什¶
麼三乘五葉。出去。¶

******** 福州芙蓉山如體禪師
福州芙蓉山如體禪師。僧問。如何是古人曲¶
調。師良久曰。聞麼。曰不聞。師示一頌曰。¶

#+BEGIN_VERSE
　古曲發聲雄
　今時韻亦同¶
　若教第一指
　祖佛盡迷蹤
#+END_VERSE¶

******** 洛京憩鶴山和尚
洛京憩鶴山和尚。柏谷長老來訪。師曰。太老¶
去也。谷曰。還我不老底來。師與一摑。問駿馬¶
不入西秦時如何。師曰。向什麼處去。¶

******** 潭州溈山棲禪師
潭州溈山棲禪師。問正恁麼時如何親近。師¶
曰。汝擬作麼生親近。曰豈無方便門。師曰。¶
開元龍興大藏小藏。問如何是速疾神通。師
<pb:T_T51n2076_0359c>¶
曰。新衣成弊帛。問如何是黃尋橋。師曰。賺却¶
多少人。問不假忉忉如何是和尚家風。師曰。¶
莫作野干聲。¶

******** 吉州潮山延宗禪師
吉州潮山延宗禪師。資福和尚來謁。師下禪¶
床接。資福問曰。和尚住此山得幾年也。師¶
曰。鈍鳥棲蘆困魚止箔。曰恁麼即真道人也。¶
師曰。且坐喫茶。問如何是潮山。師曰不宿屍。¶
曰如何是山中人。師曰。石上種紅蓮。問如何¶
是和尚家風。師曰。切忌犯朝儀。¶

******** 益州普通山普明大師
益州普通山普明大師。問如何是佛性。師曰。¶
汝無佛性。曰蠢動含靈皆有佛性。學人為何¶
却無。師曰。為汝向外求。問如何是玄玄之珠。¶
師曰。遮箇不是。曰如何是玄玄珠。師曰失却¶
也。¶

******** 隋州雙泉山梁家庵永禪師
隋州雙泉山梁家庵永禪師。問達磨九年面¶
壁意如何。師曰。睡不著。護國長老來。師問。¶
隨陽一境是男是女。各申一問問問各別。長¶
老將何秖對。護國以手空中畫一圓相。師曰。¶
謝長老慈悲。曰不敢。師低頭不顧。問如何得¶
頓息諸緣去。師曰。雪上更加霜。¶

******** 漳州保福院超悟禪師
漳州保福院超悟禪師(第二世住)問魚未透龍門時¶
如何。師曰。養性深潭。曰透出時如何。師曰。¶
纔升霄漢眾類難追。曰升後如何。師曰。¶
慈雲普覆潤及大千。曰還有不受潤者無。師¶
曰有。曰如何是不受潤者。師曰直杌撐太¶
陽。¶

******** 太原孚上座
太原孚上座遍歷諸方名聞宇宙。嘗遊淛¶
中登徑山法會。一日於大佛殿前有僧問。上¶
座曾到五臺否。師曰。曾到。曰還見文殊麼。
<pb:T_T51n2076_0360a>¶
師曰見。曰什麼處見。師曰。徑山佛殿前見。其¶
僧後適閩川。舉似雪峯曰。何不教伊入嶺來。¶
師聞乃趨裝而邁。初上雪峯廨院憩錫。因分¶
甘子與僧。長慶稜和尚問。什麼處將來。師¶
曰。嶺外將來。曰遠涉不易擔負得來。師曰¶
柑子柑子。方上參雪峯禮拜訖立于座右。¶
雪峯纔顧視。師便下看主事。異日雪峯見師¶
乃指日示之。師搖手而出。雪峯曰。汝不肯我。¶
師曰。和尚搖頭某甲擺尾。什麼不肯和¶
尚。曰到處也須諱却。一日眾僧晚參。雪峯在¶
中庭臥。師曰。五州管內只有遮和尚較些子。¶
雪峯便起去。雪峯嘗問師曰。見說臨濟有三¶
句是否。師曰是。曰作麼生是第一句。師舉目¶
視之。雪峯曰。此猶是第二句。如何是第一句。¶
師叉手而退。自此雪峯深器之。室中印解師¶
資道成。師更不他遊而掌浴室焉。一日玄沙¶
上問訊。雪峯曰。此間有箇老鼠子。今在浴室¶
。玄沙曰。待與和尚勘破。言訖到浴室遇師¶
打水。玄沙曰。相看上座。師曰。已相見了。玄¶
沙曰。什麼劫中曾相見。師曰。瞌睡作麼。玄¶
沙却入方丈白雪峯曰。已勘破了。雪峯曰。作¶
麼生勘伊。玄沙舉前語。雪峯曰。汝著賊也。鼓¶
山晏和尚問師。父母未生時鼻孔在什麼處。¶
師曰。老兄先道。晏曰。如今生也。汝道在什麼¶
處。師不肯。晏却問。作麼生。師曰。將手中扇¶
子來。晏與扇子再徵之。師默置。晏罔測。乃敺¶
之一拳。師在庫前立。有僧問如何是觸目菩¶
提。師踢狗子作聲走。僧無對。師曰。小狗子不¶
消一踢。師不出世。諸方目為太原孚上座。終
<pb:T_T51n2076_0360b>¶
于維揚。¶

******** 南嶽般舟道場寶聞大師惟勁
南嶽般舟道場寶聞大師惟勁。福州人也。素¶
持苦行不衣繒纊。惟壞衲以度寒暑。時謂頭¶
陀焉。初參雪峯深入淵奧。復問法玄沙之席¶
心即符會。一日謂鑒上座曰。聞汝註楞嚴¶
經。鑒曰。不敢。師曰。二文殊汝作麼生註。曰¶
請師鑒。師乃揚袂而去。唐光化中入南嶽住¶
報慈東藏(亦號三生藏)藏中有鏡燈一座。即華嚴第¶
三祖賢首大師之所製也。師覩之頓喻廣大¶
法界重重帝網之門。佛佛羅光之像。因美之¶
曰。此先哲之奇功。苟非具不思議善權之智。¶
何以創焉。乃著五字頌五章。覽之者悟。理事¶
相融。後終於南嶽。師於梁開平中撰續寶林¶
傳四卷。紀貞元之後禪門繼踵之源流也。又¶
製七言覺地頌。廣明諸教緣起。別著南嶽高¶
僧傳。皆流傳于世。¶
景德傳燈錄卷第十九¶

