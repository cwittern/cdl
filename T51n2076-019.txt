#-*- mode: org; -*-
#+DATE: 2011-04-26 17:35:17
#+PROPERTY: baseedition DCS
#+PROPERTY: id T51n2076
#+PROPERTY: title 景德傳燈錄
#+PROPERTY: JUAN 19
#+PROPERTY: LASTPB  <pb:DCS_T51n2076_0372a>
<pb:DCS_T51n2076_0372a>¶¶¶¶
景徳傳燈録卷第十九。¶
吉州清原山行思禪師第六世。¶
福州雪峯義存禪師法嗣四十二人三十一人見録。¶
福州安國弘瑫禪師。襄州雲蓋山歸本¶
禪師。韶州林泉和尚。洛京南院和尚。¶
越州洞巖可休禪師。定州法海院行周¶
禪師。杭州龍井通禪師。漳州保福從¶
展禪師。泉州睡龍道溥禪師。¶
杭州龍興寺宗靖禪師。福州南禪契璠¶
禪師。越州越山師鼐禪師。¶
南嶽金輪可觀禪師。泉州福清玄訥禪師。¶
韶州雲門文偃禪師。衢州南臺仁禪師。¶
泉州東禪和尚。餘杭大錢山從襲禪師。¶
福州永泰和尚。池州和龍山守訥禪師。¶
建州夢筆和尚。福州古田極樂元儼禪師。¶
<pb:DCS_T51n2076_0372b>¶
福州芙蓉山如體禪師。洛京憩鶴山和尚。¶
潭州潙山棲禪師。吉州潮山延宗禪師。¶
益州普通山普明大師。隨州雙泉梁家¶
庵永禪師。漳州保福超悟禪師。¶
太原孚上坐。南嶽惟勁禪師。¶
(台州十相審超禪師。江州盧山訥禪師。新羅國大無爲禪師。潞州玄暉禪師。¶
湖州清淨和尚。益州永安雪峯和尚。一盧僊徳明禪師。撫州明水懷忠禪師。益¶
州懷果禪師。杭州耳相行修禪師。嵩山安徳禪師。已上一十一人無機縁語句不録。)¶
清原山行思禪師第六世。¶
福州雪峯義存禪師法嗣。¶
福州安國院明眞大師弘瑫
福州安國院明眞大師弘瑫。泉州人也。姓陳¶
氏。幼絶葷茹自誓出家。於龍華寺東禪始圓¶
戒體。而造于雪峯。雪峯觀其少儁堪爲法器。¶
乃導以本心、信入過量。復徧參禪苑。獲諸方¶
三昧、卻迴雪峯。雪峯問、什麼處來。曰、江西來。¶
雪峯曰、什麼處見達磨。曰、分明向和尚道。雪¶
峯曰、道什麼。曰、什麼處去來。一日雪峯見師¶
忽搊住曰。盡乾坤是箇解脱門。把手教伊入¶
<pb:DCS_T51n2076_0373a>¶
不肯入。曰、和尚怪弘瑫不得。雪峯曰、雖然如¶
此、爭奈背後許多師僧何。師因擧國師碑文¶
云。得之於心伊蘭作栴檀之樹。失之於旨甘¶
露乃蒺蔾之園。拈問僧曰、一語須具得失兩¶
意。汝作麼生道。僧擧拳曰、不可喚作拳頭也。¶
師不肯、亦擧拳別云。只爲喚這箇作拳頭。師¶
受請止囷山。毳徒臻集。後閩帥嚮師道徳。命¶
居安國寺。大闡玄風、徒餘八百矣。僧問、如何¶
是西來意。師曰、是即是、莫錯會。問、如何是第¶
一句。師曰、問問。問、學人上來未盡其機、請師¶
盡機。師良久。僧禮拜。師曰、忽到別處、人問汝¶
作麼生擧。曰、終不敢錯擧。師曰、未出門已見¶
笑具。問、如何是達磨傳底心。師曰、素非後躅。¶
問、如何是宗乘中事。師曰、不可爲老兄散卻¶
衆也。問、不落有無之機、請師全道。師曰、汝試¶
斷看。問、如何是一毛頭事。師拈起袈裟。僧曰、¶
乞師指示。師曰、抱璞不須頻下涙。來朝更獻¶
楚王看。問、寂寂無言時如何。師曰、更進一歩。¶
<pb:DCS_T51n2076_0373b>¶
問、凡有言句皆落因縁方便。不落因縁方便¶
事如何。師曰、桔槹之士頻逢。抱甕之流罕遇。¶
問、向上一路千聖不傳。未審和尚如何傳。師¶
曰、且留口喫飯著。問、如何是高尚底人。師曰、¶
河濱無洗耳之叟。磻谿絶垂釣之人。問、十二¶
時中如何救得生死。師曰、執鉢不須窺衆樂。¶
履冰何必歩參差。問、學人擬問宗乘、師還許¶
也無。師曰、但問。僧擬問。師乃喝出。問、目前生¶
死如何免得。師曰、把將生死來。問、知有底人¶
爲什麼道不得。師曰、汝邪名什麼。問、如何是¶
活人之劍。師曰、不敢瞎卻汝。曰、如何是殺人¶
刀。師曰、只這箇是。問、不犯鋒鋩、如何知音。師¶
曰、驢年去。問、苦澁處、乞師一言。師曰、可殺沈¶
吟。曰、爲什麼如此。師曰、也須相悉好。問、常居¶
正位底人還消人天供養否。師曰、消不得。曰、¶
爲什麼消不得。師曰、是什麼心行。曰、什麼人¶
消得。師曰、著衣喫飯底消得。師擧、稜和尚住¶
招慶時。在法堂東角立、謂僧曰。這裏好致一¶
<pb:DCS_T51n2076_0374a>¶
問、僧便問。和尚爲何不居正位。稜曰、爲汝恁¶
麼來。曰、即今作麼生。稜曰、用汝眼作麼。師擧¶
畢乃曰。他家恁麼問別是箇道理。如今作麼¶
生道。後安國曰。恁麼即大衆一時散去得也。¶
師亦自代曰。恁麼即大衆一時禮拜。¶
襄州雲蓋山雙泉院歸本禪師
襄州雲蓋山雙泉院歸本禪師。(亦曰西雙泉。以隨州有東¶
雙泉故也。)京兆府人也。幼出家、十六納戒、念法華¶
經。初禮雪峯、雪峯下禪牀跨背而坐。師於是¶
省覺。僧問、如何是雙泉。師曰、可惜一雙眉。曰、¶
學人不會。師曰、不曾煩禹力、湍流事不知。問、¶
如何是西來的的意。師乃搊住、其僧變色。師¶
曰、我這裏無這箇。師手指纖長、特異于人。¶
號手相大師。¶
韶州林泉和尚
韶州林泉和尚。(先住巘山。)僧問、如何是塵。師曰、不¶
覺成丘山。師謁白雲慈光大師。辭出、白雲門¶
送。扶師下階曰、款款莫教躂倒。師曰、忽然躂¶
倒又作麼生。白雲曰、更不用扶也。師大笑而¶
退。洛京南院和尚
洛京南院和尚。問、如何是法法不生。師曰、¶
<pb:DCS_T51n2076_0374b>¶
生也。有儒士博覽古今。時人呼爲張百會。一¶
日來謁師。師曰、莫是張百會麼。曰、不敢。師以¶
手於空畫一畫曰、會麼。曰、不會。師曰、一尚不¶
會、什麼處得百會來。越州洞巖可休禪師
越州洞巖可休禪師。問、¶
如何是洞巖正主。師曰、開著。問、如何是和尚¶
親切爲人處。師曰、大海不宿死屍。問、如何是向¶
上一路。師擧衣領示之。問、學人遠來、請師方¶
便。師曰、方便了也。定州法海院行周禪師
定州法海院行周禪師。問、¶
風恬浪靜時如何。師曰、吹倒南牆。問、如何是¶
道中寳。師曰、不露光。曰、莫便是否。師曰、是即¶
露也。杭州龍井通禪師
杭州龍井通禪師。處棲上座問、如何¶
是龍井龍。師曰、意氣天然別、神工畫不成。曰、¶
爲什麼畫不成。師曰、出群不戴角、不與類中¶
同。曰、還解行雨也無。師曰、普潤無邊際、處處¶
皆結粒。曰、還有宗門中事也無。師曰、有。曰、如¶
何是宗門中事。師曰、從來無形段、應物不曾¶
虧。問、如何是吹毛劍。師曰、拽出死屍著。¶
漳州保福院從展禪師
漳州保福院從展禪師。福州人也。姓陳氏。年¶
<pb:DCS_T51n2076_0375a>¶
十五禮雪峯爲受業師。十八本州大中寺具¶
戒。遊呉楚間、後歸執侍雪峯。一日忽召曰、還¶
會麼。師欲近前。雪峯以杖拄之。師當下知歸、¶
作禮而退。又常以古今方便詢于長慶稜和¶
尚。稜深許之。長慶稜和尚有時云。寧説阿羅¶
漢有三毒。不説如來有二種語。不道如來無¶
語、只是無二種語。師曰、作麼生是如來語。曰、¶
聾人爭得聞。師曰、情知和尚向第二頭道。長¶
慶卻問、作麼生是如來語。師曰、喫茶去。(雲居錫云。¶
什麼處是長慶向第二頭道處。)因擧盤山云。光境倶亡、復是¶
何物。洞山云、光境未亡、復是何物。師曰、據此¶
二尊者商量猶未得勦絶。乃問長慶。如今作¶
麼生道得勦絶。長慶良久。師曰、情知和尚向¶
山鬼窟裏作活計。長慶卻問、作麼生。師曰、兩¶
手扶犂水過膝。一日長慶問。見色便見心、還¶
見船子麼。師曰、見。曰、船子且置、作麼生是心。¶
師卻指船子。(歸宗柔別云、和尚只解問人。)雪峯謂衆曰。諸¶
上座、到望州亭與上座相見了。到烏石嶺與¶
<pb:DCS_T51n2076_0375b>¶
上座相見了。到僧堂前與上座相見了。師擧¶
問鵝湖曰。僧堂前相見即且置。只如望州亭¶
烏石嶺什麼處是相見。鵝湖驟歩入方丈。師¶
歸僧堂。(東禪齊云。此二尊宿會處。是相見不相見、試斷看。)梁貞明四¶
年丁丑歳。漳州刺史王公欽承道譽。創保福¶
禪苑、迎請居之。開堂日、王公禮跪三請。躬自¶
扶掖升堂。師曰、須起箇笑端作麼。然雖如此、¶
再三不容推免。諸仁者、還識麼。若識得、便與¶
古佛齊肩。時有僧出方禮拜。師曰、晴乾不肯¶
去、要待雨淋頭。僧乃申問曰。郡守崇建精舍、¶
大闡眞風。便請和尚擧揚宗教。師曰、還會麼。¶
曰、恁麼即群生有頼也。師曰、莫把那不淨塗¶
汚人好。僧出禮拜。師曰、大徳好與麼莫覆卻船¶
子。問、泯默將何爲則。師曰、落在什麼處。曰、不¶
會。師曰、瞌睡漢出去。師見一僧、乃以杖子打¶
露柱。又打其僧頭。僧作忍痛聲。師曰、那箇爲什¶
麼不痛。僧無對。(玄覺代云、貪行拄杖。)問、摩騰入漢、一藏¶
分明。達磨西來、將何指示。師曰、上座行脚事¶
<pb:DCS_T51n2076_0376a>¶
作麼生。曰、不會。師曰、不會會取好。莫傍家取¶
人處分。若是久在叢林。粗委些子遠近可以¶
隨處任眞。其有初心後學、未知次序。山僧所¶
以不惜口業向汝道。塵劫來事只在如今。還¶
會麼。然佛法付囑國王大臣郡守。昔同佛會、¶
今方如是。若是福祿榮貴則且不論。只如當¶
時受佛付囑底事還記得麼。若識得、便與千¶
聖齊肩。儻未識得。直須諦信此事不從人得、¶
自己亦非。言多去道轉遠。直道言語道斷心¶
行處滅猶未是在。久立珍重。異日上堂大衆¶
雲集。師曰、有人從佛殿後過。見是張三李四。¶
從佛殿前過、爲什麼不見。且道、佛法利害在什¶
麼處。僧曰、爲有一分麁境、所以不見。師乃叱¶
之。自代曰、若是佛殿即不見。僧曰、不是佛殿¶
還可見否。師曰、不是佛殿、見什麼。問、十二時¶
中如何據驗。師曰、恰好據驗。曰、學人爲什麼¶
不見。師曰、不可更捏目去也。問、主伴重重、極十¶
方而齊唱。如何是極十方而齊唱。師曰、汝何¶
<pb:DCS_T51n2076_0376b>¶
不教別人問。問、因言辯意時如何。師曰、因什¶
麼言。僧低頭良久。師曰、撃電之機、徒勞佇思。¶
問、欲入無爲海須乘般若船。如何是般若船。¶
師曰、便請。曰、便恁麼進去時如何。師曰、也是¶
涅槃堂裏漢。師見僧喫飯、乃托鉢曰、家常。僧¶
曰、和尚是什麼心行。有尼到參。師曰、阿誰。侍¶
者報曰、覺師姑。師曰、既是覺師姑、用來作麼。¶
尼曰、仁義道中即不無。師自別云、和尚是什麼¶
心行。(玄覺因擧。法眼見僧擔土。乃以一塊土放擔上云、吾助汝。僧云、謝和尚慈¶
悲。法眼不肯。有一僧別云。和尚是什麼心行。法眼便休。玄覺徴云。此三則語一般別有道¶
理。什麼處是心行處。)閩帥遣使送朱記到。師上堂曰、去¶
即印住、住即印破。僧曰、不去不住、用印奚爲。¶
師乃打之。僧曰、恁麼即山鬼窟裏全因今日¶
也。師默而已。(玄覺云、什麼處是山鬼窟。叢林中道住在不去不住處。便是¶
山鬼窟、所以打破。如此商量、正是鬼窟。且道、保福打伊意作麼生。)師問僧、什¶
麼處來。曰、江西。師曰、學得底那。曰、拈不出。師¶
曰、作麼生。(法眼別云、謾語。)僧無對。師擧洞山眞讚云。¶
徒觀紙與墨、不是山中人。僧問、如何是山中¶
<pb:DCS_T51n2076_0377a>¶
人。師曰、汝試邈掠看。曰、若不黠兒幾成邈掠。¶
師曰、汝是黠兒。曰、和尚是什麼心行。師曰、來¶
言不豐。師見僧數錢、乃展手曰、乞我一錢。曰、¶
和尚因何到恁麼地。師曰、我到恁麼地。曰、若¶
到恁麼地、將取一文去。師曰、汝爲何到恁麼¶
地。師問僧、什麼處來。曰、江西觀音。師曰、還見¶
觀音麼。曰、見。師曰、左邊見、右邊見。曰、見時不¶
歴左右。(法眼別云、如和尚見。)問、如何是入火不燒入水¶
不溺。師曰、若是水火、即被燒溺。師問飯頭、鑊¶
闊多少。曰、和尚試量看。師以手作量勢。曰、和¶
尚莫謾某甲。師曰、卻是汝謾我。問、欲達無生¶
路應須識本源。如何是本源。師良久、卻問侍¶
者。適來僧問什麼。其僧再擧、師乃喝出曰。我¶
不患聾。問、學人近入叢林。乞師全示入路。¶
師曰、若教全示、我卻禮拜汝。師見一僧、乃曰。¶
汝作什麼業來得恁麼長大。曰、和尚短多少。¶
師蹲身作短勢。僧曰、和尚莫謾人好。師曰、卻¶
是汝謾我。師令侍者屈隆壽長老云。但獨自¶
<pb:DCS_T51n2076_0377b>¶
來、莫將侍者來。壽曰、不許將來、爭解離得。師¶
曰、大殺恩愛。壽無對。師自代曰。更謝和尚上¶
足傳示。師住保福僅一紀。學衆常不下七百。¶
其接機利物、不可備録。閩帥禮重、爲奏命服。¶
唐天成三年戊子示有微疾。僧入丈室問訊。¶
師謂之曰。吾與汝相識年深。有何方術相救。¶
僧曰、方術甚有聞説和尚不解忌口。(法燈別云、和尚¶
解忌口麼。)又謂衆曰。吾旬日來氣力困劣。別無他、¶
只是時至。僧問、時既至矣、師去即是住即是。¶
師曰、道。曰、恁麼即某甲不敢造次。師曰、失錢¶
遭罪。言訖跏趺告寂。即三月二十一日也。¶
泉州睡龍山道溥
泉州睡龍山道溥。號弘教大師、福州福唐人¶
也。姓鄭氏。寳林院受業。自雪峯印心、住五峯。¶
上堂曰、莫道空山無祗待。便歸方丈。僧問、凡¶
有言句不出大千頂。未審頂外事如何。師曰、¶
凡有言句不是大千頂。曰、如何是大千頂。師¶
曰、摩醯首羅天猶是小千界。問、初心後學近¶
入叢林。方便門中乞師指示。師敲門枋。僧曰、¶
<pb:DCS_T51n2076_0378a>¶
向上還有事也無。師曰、有。曰、如何是向上事。¶
師再敲門枋。杭州龍興宗靖禪師
杭州龍興宗靖禪師。台州人¶
也。初參雪峯、密承宗印。乃自誓充飯頭。服勞¶
逾十載。甞於衆堂中袒一膊釘簾。雪峯覩而¶
記曰。汝向後住持有千僧。其中無一人衲子¶
也。師悔過辭歸故郷。住六通院。錢王命居龍¶
興寺。有衆千餘、唯三學講誦之徒。果如雪峯¶
所誌。周廣順初、年八十一。錢王請於寺之大¶
殿演無上乘。黒白駢擁。僧問、如何是六通奇¶
特之唱。師曰、天下擧去。問、如何是六通家風。¶
師曰、一條布衲一斤有餘。僧問、如何是學人¶
進前一路。師曰、誰敢謾汝。曰、豈無方便。師曰、¶
早是屈抑也。問、如何是和尚家風。師曰、早朝¶
粥、齋時飯。曰、更請和尚道。師曰、老僧困。曰、畢¶
竟作麼生。師大笑而已。錢王特加禮重、屡延¶
入府。以始住院署六通大師。顯徳元年甲寅¶
季冬月示滅。壽八十四塔于大慈山。¶
福州南禪契璠禪師
福州南禪契璠禪師。上堂曰。若是名言妙句、¶
<pb:DCS_T51n2076_0378b>¶
諸方總道了也。今日衆中還有超第一義者¶
致得一句麼。若有、即不辜負於人。時有僧問、¶
如何是第一義。師曰、何不問第一義。曰、見問。¶
師曰、已落第二義也。問、古佛曲調請師和。師¶
曰、我不和汝雜亂底。曰、未審爲什麼人和。師¶
曰、什麼處去來。越州諸曁縣越山師鼐
越州諸曁縣越山師鼐。號¶
鑒眞禪師。初參雪峯而染指。後因閩王請於¶
清風樓齋。坐久擧目。忽覩日光、豁然頓曉。而¶
有偈曰。清風樓上赴官齋。此日平生眼豁¶
開。方知普通年遠事。不從葱嶺路將來。¶
歸呈雪峯。雪峯然之。僧問、如何是佛身。師曰、¶
汝問那箇佛身。曰、釋迦佛身。師曰、舌覆三千¶
界。師臨終時集衆示一偈曰。眼光隨色盡、¶
耳識逐聲消。還源無別旨、今日與明朝。¶
偈畢、跏趺而逝。南嶽金輪可觀禪師
南嶽金輪可觀禪師。福州¶
福唐人也。姓薛氏。依石佛寺齊合禪師披剃。¶
戒度既圓、便參雪峯。雪峯曰、近前。師方近前¶
作禮、雪峯擧足蹋之。師忽然冥契。師事十二¶
<pb:DCS_T51n2076_0379a>¶
載。復歴叢林、止南嶽法輪峯。師上堂謂衆曰。¶
我在雪峯、遭他一蹋。直至如今眼不開。不知¶
是何境界。僧問、如何是西來意。師曰、不是。大¶
衆夜參後下堂。師召曰、大衆。衆迴首。師曰、看¶
月。大衆看月。師曰、月似彎弓、少雨多風。衆無¶
對。問、古人道毘盧有師法身有主。如何是毘¶
盧師法身主。師曰、不可牀上安牀。問、如何是¶
日用事。師拊掌三下。僧曰、學人未領此意。師¶
曰、更待什麼。問、從上宗乘如何爲人。師曰、我¶
今日未喫茶。曰、請師指示。師曰、過也。問、正則¶
不問、請師傍指。師曰、抱取猫兒去。師問僧、什¶
麼處來。曰、華光。師即托出閉卻門。僧無對。問、¶
路逢達道人、不將語默對。未審將何對。師曰、¶
咄、出去。師問僧、作麼生是覿面事。曰、請師鑒。¶
師曰、恁麼道還當麼。曰、故爲即不可。師曰、別¶
是一著。問、如何是靈源一路。師曰、蹋過作麼。¶
雪峯院主有書來招師曰。山頭和尚年尊也。¶
長老何不再入嶺一轉。師迴書曰。待山頭和¶
<pb:DCS_T51n2076_0379b>¶
尚別有見解即入嶺。有僧問、如何是雪峯見¶
解。師曰、我也驚。泉州福清院玄訥禪師
泉州福清院玄訥禪師。高¶
麗人也。初住福清道場、傳象骨之燈。學者歸¶
慕。泉守王公問、如何是宗乘中事。師叱之。僧¶
問、如何是觸目菩提。師曰、闍梨失卻半年糧。¶
曰、爲什麼失卻半年糧。師曰、只爲圖他一斗¶
米。問、如何是清淨法身。師曰、蝦蟇曲蟮。問、教¶
云、唯一堅密身一切塵中現。如何是堅密身。¶
師曰、驢馬猫兒。曰、乞師指示。師曰、驢馬也不¶
會。問、如何是物物上辨明。師展一足示之。師¶
住福清三十年。大闡玄風。終於本山。¶
韶州雲門山文偃禪師
韶州雲門山文偃禪師。姑蘇嘉興人也、姓張¶
氏。初參睦州陳尊宿、發明大旨。後造雪峯而¶
益資玄要。因藏器混衆。于韶州靈樹敏禪師¶
法席居第一座。敏將滅度、遺書於廣主。請接¶
踵住持。師不忘本、以雪峯爲師。開堂曰。廣主¶
親臨問曰、弟子請益。師曰、目前無異路。(法眼別云、¶
不可無益於人。)師云、莫道今日謾諸人好。抑不得已¶
<pb:DCS_T51n2076_0380a>¶
向諸人前作一場狼籍。忽遇明眼人見謂之¶
一場笑具。如今亦不能避得也。且問你諸人。¶
從上來有什麼事、欠少什麼。向你道無事、亦¶
是謾你也。須到這田地始得。亦莫趁口亂問¶
自己心裏黒漫漫地。明朝後日大有事在。你¶
若是根性遲迴。且向古人建化門庭東覰西覰。¶
看是箇什麼道理。汝欲得會麼。都縁是汝自¶
家無量劫來妄想濃厚。一期聞人説著、便生¶
疑心。問佛問祖、向上向下。求覓解會、轉沒交¶
渉。擬心即差、況復有言。莫是不擬心是麼。更¶
有什麼事、珍重。師上堂云。我事不獲已、向你¶
諸人道直下無事、早是相埋沒了也。你諸人¶
更擬進歩向前尋言逐句、求覓解會。千差萬¶
巧、廣設問難。只是贏得一場口滑。去道轉遠、¶
有什麼休歇時。此箇事、若在言語上。三乘十¶
二分教豈是無言語。因什麼更道教外別傳。¶
若從學解機智得。只如十地聖人説法如雲¶
如雨猶被呵責見性如隔羅穀。以此故知一¶
<pb:DCS_T51n2076_0380b>¶
切有心、天地懸殊。雖然如此、若是得底人、道¶
火不可燒。終日説事、不曾挂著脣齒。未曾道¶
著一字。終日著衣喫飯。未甞觸著一粒米、挂¶
一縷線。雖然如此、猶是門庭之説也。須實得¶
恁麼始得。若約衲僧門下。句裏呈機、徒勞佇¶
思。直饒一句下承當得、猶是瞌睡漢。師云、三¶
乘十二分教横説竪説。天下老和尚縱横十¶
字説。與我捻針鋒説底道理來看。恁麼道早¶
是死馬醫。雖然如此、且有幾箇到此境界。不¶
敢望汝言中有響、句裏藏鋒瞬目千差、風恬¶
浪靜。伏惟尚饗、珍重。師上堂云。諸兄弟盡是¶
諸方參尋知識。決擇生死。到處豈無尊宿垂¶
慈方便之詞。還有透不得底句麼、出來擧看。¶
老漢大家、共你商量。時有僧出來禮拜、擬擧¶
次。師云、去去、西天路迢迢十萬餘。問、學人¶
簇簇地商量箇什麼。師云、大衆久立。師云、擧一¶
則語教汝直下承當。早是撒屎著汝頭上。直¶
然拈一毫頭盡大地一時明得。也是剜肉作¶
<pb:DCS_T51n2076_0381a>¶
瘡。雖然如此、汝亦須實到這箇田地始得。若¶
未切、不得掠虚。卻退歩向自己根脚下推尋。¶
看是箇甚麼道理。實無絲髮與汝作解會。與汝¶
作疑惑。汝等各各且當人一段事大用現¶
前。更不煩汝一毫頭氣力。便與祖佛無別。自¶
是諸人信根淺薄。惡業濃厚。突然起得許多¶
頭角。擔鉢嚢千郷萬里受屈。且汝諸人有什¶
麼不足處。大丈夫漢阿誰無分。觸目承當得、¶
猶是不著便。不可受人欺謾、取人處分。纔見¶
老和尚動口。便好把將石驀口塞。便是屎上¶
青蠅相似。鬪競接將去。三箇五箇聚頭地商¶
量苦屈。兄弟他古徳一期爲你諸人不奈何。¶
所以方便、垂一言半句、通汝入路。這般事捻¶
放一邊。獨自著些子筋骨。豈不是有少許相¶
親處。快與快與。時不待人。出息不保入息。更¶
有什麼身心別處閑用。切須在意在意珍重。¶
師云、盡乾坤一時把將來著汝眼睫上。你諸¶
人聞恁麼道。不敢望你出來性燥把老漢打¶
<pb:DCS_T51n2076_0381b>¶
一掴。且緩緩子細看是有是無是箇什麼道¶
理。直饒向這裏明得。若遇衲僧門下、好槌折¶
兩脚。汝若是箇人。聞説道什麼處有老宿出¶
世。便好驀面唾汚我耳目。汝若不是箇脚手。¶
纔聞人擧便當荷得。早落第二機也。汝且看¶
他徳山和尚纔見僧上來拽拄杖便打趁。睦¶
州和尚纔見僧入門來。便云、現成公案放汝¶
三十棒。自餘之輩、合作麼生。若是一般掠虚¶
漢。食人唌睡、記得一堆一擔&#CX-2323;。到處馳騁¶
驢脣馬觜。誇我解問十轉五轉話。饒你從朝¶
問到夜論劫恁麼。還曾夢見也未。什麼處是¶
與人著力處。似這般底有人屈衲僧齋。也道¶
我得飯喫堪什麼共語。他日閻羅王面前、不¶
取你口解説。諸兄弟、若是得底人。他家依衆¶
遣日。若也未得、切莫容易過時。大須子細。¶
古人大有葛藤相爲處。即如雪峯和尚道、盡¶
大地是汝。夾山云、百草頭上薦取老僧。鬧市¶
裏識取天子。樂普云、一塵纔擧大地全收。一¶
<pb:DCS_T51n2076_0382a>¶
毛頭師子全身總是。汝把取翻覆思量。日久歳¶
深、自然有箇入路。此事無你替代處。莫非各在¶
當人分上。老和尚出世、只是爲你證明。汝若¶
有少許來由。且昧你亦不得。你若實未得。方¶
便撥汝則不可。兄弟、一等是蹋破草鞋。抛卻¶
師長父母行脚。直須著些子精彩始得。實若¶
有箇入頭處。遇著咬猪狗脚手。不惜性命入¶
泥入水相爲。有可咬嚼。眨上眉毛。高挂鉢嚢、¶
拗折拄杖。十年二十年●取徹頭。莫愁不成¶
●。直是今生未得徹頭。來生亦不失人身。向¶
此箇門中亦乃省力。不虚辜負平生。亦不辜¶
負師長父母十方施主。直須在意、莫空遊州¶
獵縣。横擔拄杖一千二千里走趁這邊經冬、¶
那邊過夏。好山水堪取性。多齋供易得衣鉢。¶
苦屈圖他一粒米、失卻半年糧。如此行脚、有¶
什麼利益。信心檀越把菜粒米作麼生消得。¶
直須自看。時不待人。忽然一日眼光落地。前¶
頭將什麼抵擬。莫一似落湯螃蟹、手脚忙亂。¶
<pb:DCS_T51n2076_0382b>¶
無你掠虚説大話處。莫將等閑空過時光。一¶
失人身、萬劫不復。不是小事。莫據目前。俗子¶
尚道朝聞道夕死可矣。況我沙門日夕合履踐¶
箇什麼事。大須努力、努力、珍重。師云、汝等沒可¶
作了。見人道著祖意。便問箇超佛越祖之談。¶
汝且喚那箇爲佛、那箇爲祖。且説箇超佛越¶
祖底道理。問箇出三界、你把將三界來看。有¶
什麼見聞覺知隔礙著你。有什麼聲色可與¶
你了。了什麼椀。以阿那箇爲差殊之見。他古¶
聖不奈何。横身爲物。道箇擧體全眞。物物覿¶
體不可得。我向你道直下有什麼事。早是相¶
埋沒了也。實未有入頭處。且中私獨自參詳。¶
除卻著衣喫飯阿屎送尿更有什麼事。無端¶
起得許多妄想作什麼。更有一般底恰似等¶
閑相似。聚頭學得箇古人話路。識性記持、妄¶
想卜度。道我會佛法了也。只管説葛藤取性¶
過時。更嫌不稱意。千郷萬里抛卻老爺孃師¶
長和尚作這般底去就。這打野榸漢、有什麼¶
<pb:DCS_T51n2076_0383a>¶
死急行脚。師上堂云、故知時運澆醨。迨于像¶
季。近日師僧北去禮文殊。南去遊衡嶽。若恁¶
麼行脚。名字比丘徒消信施、苦哉苦哉。問著、¶
黒似漆相似。只管取性過時。設使有三箇兩¶
箇。枉學多聞、記持話路。到處覓相似言語印¶
可老宿輕忽上流、作薄福業。他日閻羅王釘¶
你之時。莫道無人向你説。若是初心後學。直¶
須著精神、莫空記人説。多虚不如少實。向後¶
只是自賺。有什麼事近前。師上堂大衆雲集。¶
師以拄杖指面前云。乾坤大地微塵諸佛。總¶
在裏許爭佛法各覓勝負。還有人諌得麼。若¶
無人諌得、待老漢與你諌。時有僧出云、便請¶
和尚諌。師云、這野狐精。師云、汝諸人傍家行¶
脚。皆是河南海北。各各盡有生縁所在。還自¶
知得、試出來擧看。老漢與汝證明。有麼、有麼。¶
出來。汝若不知、老漢謾你去也。汝欲得知、若¶
生縁在北。北有趙州和尚。五臺山有文殊。總¶
在這裏。若生縁在南。南有雪峯臥龍西堂鼓¶
<pb:DCS_T51n2076_0383b>¶
山。總在這裏。汝欲得識麼。向這裏識取。若不¶
見、亦莫掠虚。見麼見麼。且看、老僧騎佛殿出¶
去也、珍重。師上堂云。天親菩薩無端變作一¶
條&#CX-2271;木杖。乃畫地一下云。塵沙諸佛盡向¶
這裏葛藤。便下堂。師云、我看你諸人。二三機¶
中不能搆得。空披衲衣何益。汝還會麼。與汝¶
注破。久後諸方若見老宿。擧一指竪一拂子¶
云是禪是道。拄杖打破頭便行。若不如此。盡¶
是天魔眷屬、壞滅吾宗。汝若不會、且向葛藤¶
社裏看。我尋常向汝道。微塵刹土三世諸佛。¶
西天二十八祖唐土六祖。盡在拄杖頭上説¶
法。神通變現、聲應十方。一任縱横、你還會麼。¶
若不會、且莫掠虚。然雖據實、實是諦見也未。¶
直饒到此田地。未審夢見衲僧沙彌在。三家¶
村裏、不逢一人。師驀起以拄杖劃地一下云。¶
總在這裏。又劃一下云、總從這裏出去。也珍重。¶
師上堂云。和尚子、衲僧直須明取衲僧鼻孔。¶
且作麼生是衲僧鼻孔。衆皆無對。師云、摩訶¶
<pb:DCS_T51n2076_0384a>¶
般若波羅蜜。今日大普請、下去。師上堂云。諸¶
和尚子、饒你道有什麼事。猶是頭上著頭。雪¶
上加霜、棺木裏棖眼。灸瘡盤上著艾燋。這箇¶
一場狼籍。不是小事你合作麼生。各自覓取¶
箇托生處好。莫空遊州獵縣。只欲捉搦閑話。¶
待老和尚口動。便問禪問道。向上向下、如何¶
若何。大卷抄了塞在皮袋裏卜度。到處火爐¶
邊。三箇五箇聚頭口喃喃擧。更道、這箇是公才¶
語。這箇是從裏道出。這箇是就事上道。遮箇¶
是體語。體你屋裏老爺老孃。噇卻飯了、只管¶
説夢。便道、我會佛法了也。將知你行脚驢年、¶
得箇休歇麼。更有一般底。纔聞人説箇休歇¶
處。便向陰界裏、閉眉合眼。老鼠孔裏作活計。¶
黒山下坐鬼趣裏。體當便道、得箇入頭路、夢¶
見麼。似這般底。打殺一萬箇、有什麼罪過。喚¶
作打底、不遇作家。至竟只是箇掠虚漢。你若¶
實有箇見處。試捻來看、共你商量。莫空不識¶
好惡。矻矻地聚頭説閑葛藤。莫教老漢見捉¶
<pb:DCS_T51n2076_0384b>¶
來勘不相當槌折脚。莫道不道。你還皮下有¶
血麼。到處自受屈作麼。者滅胡種、盡是野狐¶
群隊。總在這裏、作麼以拄杖一時趁下。問、如¶
何是佛法大意。師曰、春來草自青。師問新羅¶
僧、將什麼物過海。曰、草賊敗也。師引手曰、汝¶
爲什麼在我手裏。曰、恰是。師曰、更&#CX-212C;跳。問、牛¶
頭未見四祖時如何。師曰、家家觀世音。曰、見¶
後如何。師曰、火裏蟭蟉呑大蟲。問、如何是雲¶
門一曲。師曰、臘月二十五。問、如何是雪嶺泥¶
牛吼。師曰、天地黒。曰、如何是雲門木馬嘶。師¶
曰、山河走。問、從上來事請師提綱。師曰、朝看¶
東南、暮看西北。曰、便恁麼領會時如何。師曰、¶
東屋裏點燈、西屋裏暗坐。問、十二時中如何¶
即得不空過。師曰、向什麼處著此一問。曰、學¶
人不會、請師擧。師曰、將筆硯來。僧乃取筆硯¶
來。作一頌曰。擧不顧即差互、擬思量何劫悟。¶
問、如何是學人自己。師曰、遊山翫水。曰、¶
如何是和尚自己。師曰、頼遇維那不在。問、一¶
<pb:DCS_T51n2076_0385a>¶
口呑盡時如何。師曰、我在汝肚裏。曰、和尚爲¶
什麼在學人肚裏。師曰、還我話頭來。問、如何¶
道。師曰、去。曰、學人不會、請師道。師曰、闍梨公¶
憑分明、何得重判。問、生死到來如何排遣。師¶
展手曰、還我生死來。問、如何是父母不聽、不¶
得出家。師曰、淺。曰、學人不會。師曰、深。問、如何¶
是學人自己。師曰、汝怕我不知。問、萬機倶盡¶
時如何。師曰、與我拈卻佛殿來、與汝商量。曰、¶
佛殿豈關他事。師喝曰、這謾語漢。問、如何是¶
教外別傳一句。師曰、對衆問將來。曰、直得恁¶
麼時如何。師曰、照從何立。問、如何是和尚家¶
風。師曰、門前有讀書人。問、如何是透法身句。¶
師曰、北斗裏藏身。問、如何是西來意。師曰、久¶
雨不晴、又曰、粥飯氣。問、古人横説竪説猶未¶
知向上一關子。如何是向上一關子。師¶
曰、西山東嶺青。問、如何是西來意。師曰、河裏¶
失錢河裏漉。師有時坐良久。僧問、何似釋迦¶
當時。師曰、大衆立久、快禮三拜。師甞有頌曰、¶
<pb:DCS_T51n2076_0385b>¶
雲門聳峻白雲低。水急遊魚不敢棲。入戸已¶
知來見解。何煩再擧轢中泥。衢州南臺仁禪師
衢州南臺仁¶
禪師。問、如何是南臺境。師曰、不知貴。曰、畢竟¶
如何。師曰、闍梨即今在什麼處。師後遷住本¶
郡鎭境寺而終。泉州東禪和尚
泉州東禪和尚。初開堂、僧¶
問。仁王迎請法王出世。如何提唱宗乘、即得¶
不謬於祖風。師曰、還奈得麼。曰、若不下水、焉¶
知有魚。師曰、莫閑言語。問、如何是佛法最親¶
切處。師曰、過也。問、學人末後來、請師最先句。¶
師曰、什麼處來。問、如何是學人己分事。師曰、¶
苦。問、如何是佛法大意。師曰、幸自可憐生、剛¶
要異郷邑。餘杭大錢山從襲禪師
餘杭大錢山從襲禪師。雪峯之¶
上足也。自本師印解、洞曉宗要。常曰、撃關南¶
鼓、唱雪峯歌。後入浙中謁錢王。王欽服道化、¶
命居此山而闡法焉。僧問、不因王請、不因衆¶
聚。請師直道西來的的意。師曰、那邊師僧過¶
這邊著。曰、學人不會、乞師指示。師曰、爭得恁¶
麼不識好惡。問、閉門造車、出門合轍。如何是¶
<pb:DCS_T51n2076_0386a>¶
閉門造車。師曰、造車即不問、汝作麼生是轍。¶
曰、學人不會、乞師指示。師曰、巧匠施工、不露¶
斤斧。福州永泰和尚
福州永泰和尚。問、承聞和尚見虎、是¶
否。師作虎聲、僧作打勢。師曰、這死漢。問、如何¶
是天眞佛。師乃拊掌曰、不會不會。¶
池州和龍山壽昌院守訥
池州和龍山壽昌院守訥。號妙空禪師。福州¶
閩縣人也、姓林氏。受業於古田壽峯。問、未到¶
龍門、如何湊泊。師曰、立命難存。有新到僧參。¶
師問、近離什麼處。曰、不離方寸。師曰、不易來。¶
僧亦曰、不易來、師與一掌。問、如何是傳底心。¶
師曰、再三囑汝、莫向人説。問、如何是從上宗¶
乘。師曰、向闍梨口裏著得麼。問、省要處請師¶
一接。師曰、甚是省要。建州夢筆和尚
建州夢筆和尚。問、如¶
何是佛。師曰、不誑汝。曰、莫便是否。師曰、汝誑¶
他。閩王請師齋。問、和尚還將得筆來也無。師¶
曰、不是稽山繍管。慚非月裏兎毫。大王既垂¶
顧問。山僧敢不通呈。又問、如何是法王。師曰、¶
不是夢筆家風。福州古田極樂元儼禪師
福州古田極樂元儼禪師。¶
<pb:DCS_T51n2076_0386b>¶
問、如何是極樂家風。師曰、滿目看不盡。問、萬¶
法本無根。未審教學人承當什麼。師曰、莫寱¶
語。問、久處暗室、未達其源。今日上來、乞師一¶
接。師曰、莫閉眼作夜好。曰、恁麼即優曇華坼¶
曲爲今時。向上宗風如何垂示。師曰、汝還識¶
也無。曰、恁麼即息疑去也。師曰、莫向大衆前¶
寱語。問、摩騰入漢即不問。達磨來梁時如何。¶
師曰、如今豈謬。曰、恁麼即理出三乘、華開五¶
葉。師曰、説什麼三乘五葉、出去。福州芙蓉山如體禪師
福州芙蓉¶
山如體禪師。僧問、如何是古人曲調。師良久¶
曰、聞麼。曰、不聞。師示一頌曰。古曲發聲雄、¶
今時韻亦同。若教第一指、祖佛盡迷蹤。¶
洛京憩鶴山和尚
洛京憩鶴山和尚。栢谷長老來訪。師曰、太老¶
去也。谷曰、還我不老底來。師與一掴。問、駿馬¶
不入西秦時如何。師曰、向什麼處去。¶
潭州潙山棲禪師
潭州潙山棲禪師。問、正恁麼時如何親近。師¶
曰、汝擬作麼生親近。曰、豈無方便門。師曰、開¶
元龍興大藏小藏。問、如何是速疾神通。師曰、¶
<pb:DCS_T51n2076_0387a>¶
新衣成弊帛。問、如何是黄尋橋。師曰、賺卻多¶
少人。問、不假忉忉、如何是和尚家風。師曰、莫¶
作野干聲。吉州潮山延宗禪師
吉州潮山延宗禪師。資福和¶
尚來謁、師下禪牀接。資福問曰、和尚住此山得¶
幾年也。師曰、鈍鳥棲蘆、困魚止箔。曰、恁麼即¶
眞道人也。師曰、且坐喫茶。問、如何是潮山。師¶
曰、不宿屍。曰、如何是山中人。師曰、石上種紅¶
蓮。問、如何是和尚家風。師曰、切忌犯朝儀。¶
益州普通山普明大師
益州普通山普明大師。問、如何是佛性。師曰、¶
汝無佛性。曰、蠢動含靈皆有佛性。學人爲何¶
卻無。師曰、爲汝向外求。問、如何是玄玄之珠。¶
師曰、這箇不是。曰、如何是玄玄珠。師曰、失卻¶
也。隨州雙泉山梁家庵永禪師
隨州雙泉山梁家庵永禪師。問、達磨九¶
年面壁意如何。師曰、睡不著。護國長老來。師¶
問、隨陽一境、是男是女。各申一問、問問各別。長¶
老將何祗對。護國以手空中畫圓相。師曰、謝¶
長老慈悲。曰、不敢。師低頭不顧。問、如何得頓¶
息諸縁去。師曰、雪上更加霜。¶
<pb:DCS_T51n2076_0387b>¶
漳州保福院超悟禪師
漳州保福院超悟禪師。(第二世住。)問、魚未透龍¶
門時如何。師曰、養性深潭。曰、透出時如何。師¶
曰、纔昇霄漢、衆類難追。曰、昇後如何。師曰、慈¶
雲普覆、潤及大千。曰、還有不受潤者無。師曰、¶
有。曰、如何是不受潤者。師曰、直杌撐太陽。¶
太原孚上座
太原孚上座。徧歴諸方、名聞宇内。甞遊浙中、¶
登徑山法會。一日於大佛殿前。有僧問、上座曾¶
到五臺否。師曰、曾到。曰、還見文殊麼。師曰、見。¶
曰、什麼處見。師曰、徑山佛殿前見。其僧後適¶
閩川、擧似雪峯。曰、何不教伊入嶺來。師聞、乃¶
趨裝而邁。初上雪峯廨院憩錫。因分甘子與¶
僧。長慶稜和尚問、什麼處將來。師曰、嶺外將¶
來。曰、遠渉不易擔負得來。師曰、甘子甘子。方¶
上參雪峯、禮拜訖立于坐右。雪峯才顧視、師¶
便下看主事。異日雪峯見師、乃指日示之。師¶
搖手而出。雪峯曰、汝不肯我。師曰、和尚搖頭¶
某甲擺尾。什麼處不肯和尚。曰、到處也須諱¶
卻。一日衆僧晩參、雪峯在中庭臥。師曰、五州¶
<pb:DCS_T51n2076_0388a>¶
管内只有這和尚較些子。雪峯便起去。雪峯¶
甞問師曰。見説臨濟有三句是否。師曰、是。曰、¶
作麼生是第一句。師擧目視之。雪峯曰、此猶¶
是第二句。如何是第一句。師叉手而退。自此¶
雪峯深器之。室中印解、師資道成。師更不他¶
遊而掌浴室焉。一日玄沙上問訊。雪峯曰、此¶
間有箇老鼠子、今在浴室裏。玄沙曰、待與和¶
尚勘破。言訖到浴室、遇師打水。玄沙曰、相看¶
上座。師曰、已相見了。玄沙曰、什麼劫中曾相¶
見。師曰、睡作麼。玄沙卻入方丈。白雪峯曰、¶
已勘破了。雪峯曰、作麼生勘伊。玄沙擧前語。¶
雪峯曰、汝著賊也。鼓山晏和尚問師。父母未¶
生時鼻孔在什麼處。師曰、老兄先道。晏曰、如¶
今生也汝道在什麼處。師不肯。晏卻問、作麼¶
生。師曰、將手中扇子來。晏與扇子、再徴之。師¶
默置、晏罔測。乃毆之一拳。師在庫前立、有僧¶
問。如何是觸目菩提。師踢狗子作聲走。僧無¶
對。師曰、小狗子不消一踢。師不出世。諸方目¶
<pb:DCS_T51n2076_0388b>¶
爲太原孚上座。終于維揚。南嶽般舟道場寳聞大師惟勁
南嶽般舟道場¶
寳聞大師惟勁。福州人也。素持苦行、不衣繒¶
纊。惟壞納以度寒暑。時謂頭陀焉。初參雪峯、¶
深入淵奧。復問法玄沙之席、心印符會。一日¶
謂鑒上座曰。聞汝注楞嚴經。鑒曰、不敢。師曰、¶
二文殊汝作麼生注。曰、請師鑒。師乃揚袂而¶
去。唐光化中。入南嶽住報慈東藏。(亦號三生藏。)藏¶
中有鏡燈一座。即華嚴第三祖賢首大師之¶
所製也。師覩之、頓喩廣大法界。重重帝網之¶
門。佛佛羅光之像。因美之曰。此先哲之奇功。¶
苟非具不思議善權之智。何以創焉。乃著五¶
字頌五章。覽之者悟理事相融。後終於南嶽。¶
師於梁開平中。撰續寳林傳四卷。紀貞元之¶
後禪門繼踵之源流也。又製七言覺地頌。廣¶
明諸教縁起。別著南嶽高僧傳。皆流傳于世。¶¶
景徳傳燈録卷第十九。¶¶
