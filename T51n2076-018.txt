#-*- mode: org; -*-
#+DATE: 2011-04-26 17:35:17
#+PROPERTY: baseedition DCS
#+PROPERTY: id T51n2076
#+PROPERTY: title 景德傳燈錄
#+PROPERTY: JUAN 18
#+PROPERTY: LASTPB  <pb:DCS_T51n2076_0349a>
<pb:DCS_T51n2076_0349a>¶¶¶¶
景徳傳燈録卷第十八。¶
吉州清原山行思禪師第六世。¶
福州雪峯義存禪師法嗣一十四人見録。¶
福州玄沙師備禪師。福州長慶慧稜禪師。¶
福州大普山玄通禪師。杭州龍册寺道¶
怤禪師。福州長生山皓然禪師。¶
信州鵝湖山智孚禪師。漳州報恩懷嶽¶
禪師。杭州西興化庶師郁禪師。¶
福州皷山神晏國師。漳州隆壽紹卿禪師。¶
福州僊宗行瑫禪師。福州蓮華山永福¶
從弇禪師。杭州龍華寺靈照禪師。¶
明州翠巖令參禪師。¶
福州雪峯義存禪師法嗣。¶
福州玄沙宗一大師
福州玄沙宗一大師、法名師備。福州閩縣¶
人也。姓謝氏。幼好垂釣。泛小艇於南臺江。狎諸¶
<pb:DCS_T51n2076_0349b>¶
漁者。唐咸通初、年甫三十忽慕出塵。乃棄釣¶
舟、投芙蓉山靈訓禪師落髮。往豫章開元寺¶
道玄律師受具。布衲芒屨食才接氣。常終日¶
宴坐衆皆異之。與雪峯義存本法門昆仲。而¶
親近若師資。雪峯以其苦行、呼爲頭陀。一日¶
雪峯問曰。阿那箇是備頭陀。對曰、終不敢誑¶
於人。異日雪峯召曰。備頭陀何不徧參去。師¶
曰、達磨不來東土、二祖不往西天。雪峯然之。¶
曁登象骨山、乃與師同力締構。玄徒臻萃。師¶
入室咨決罔替晨昏。又閲楞嚴經、發明心地。¶
由是應機敏捷。與修多羅冥契。諸方玄學有¶
所未決、必從之請益。至若與雪峯和尚徴詰。¶
亦當仁不讓。雪峯曰、備頭陀其再來人也。一¶
日雪峯上堂曰。要會此事、猶如古鏡當臺。胡¶
來胡現、漢來漢現。師曰、忽遇明鏡來時如何。¶
雪峯曰、胡漢倶隱。師曰、老和尚脚跟猶未點¶
地。師上堂時久。大衆盡謂不説法、一時各歸。¶
師乃呵云、看總是一樣底。無一箇有智慧。但¶
<pb:DCS_T51n2076_0350a>¶
見我開這兩片皮。盡來簇著覓言語意度。是¶
我眞實爲他、卻總不知。看恁麼、大難大難。師¶
有時云。諸禪徳、汝諸人盡巡方行脚來。稱我¶
參禪學道。爲有奇特去處。爲當只恁麼東問¶
西問。若有試通來我爲汝證明。是非我盡識¶
得。還有麼。若無當知只是趁謴。是汝既¶
到這裏來。我今問汝、汝諸人還有眼麼。若有¶
即今便合識得。還識得麼。若不識、便被我喚¶
作生盲生聾底人、還是麼。肯恁麼道麼。禪徳¶
亦莫自屈。是汝眞實何曾是恁麼人。十方諸¶
佛把汝向頂上著。不敢錯誤著一分子。只道¶
此事唯我能知會麼。如今相紹繼盡道承他¶
釋迦。我道釋迦與我同參。汝道參阿誰會麼。¶
大不容易知。莫非大悟始解得知。若是限劑¶
所悟、亦莫能覯。汝還識大悟麼。不可是汝向¶
髑髏前認他鑒照。不可是汝説空説無説這¶
邊那邊有世間法。有一箇不是世間法。和尚¶
子、虚空猶從迷妄幻生。如今若是大肯去。何¶
<pb:DCS_T51n2076_0350b>¶
處有這箇稱説。尚無虚空消息。何處有三界¶
業次父母縁生與汝樁立前後。如今道無、尚¶
是誑語。豈況是有知麼。是汝多時行脚。和尚¶
子稱道有覺悟底事。我今問汝。只如巓山巖¶
崖迥絶人處、還有佛法麼。還裁辨得麼。若辨¶
不得、卒未在。我尋常道。亡僧面前正是觸目¶
菩提。萬里神光頂後相。若人覯得、不妨出得¶
陰界。脱汝髑髏前意想。都來只是汝眞實人¶
體。何處更別有一法。解蓋覆汝、知麼。還信得¶
麼。解承當得麼。大須努力。師又云、我今問汝¶
諸人且承得箇什麼事。在何世界安身立命、¶
還辨得麼。若辨不得、恰似捏目生花。見事便¶
差知麼。如今現前見有山河大地。色空明暗¶
種種諸物。皆是狂勞花相。喚作顛倒知見。夫¶
出家人識心達本、故號沙門。沙今既已剃髮¶
披衣爲沙門相。即合有自利利他分。如今看¶
著盡黒漫漫地如黒汁相似。自救尚不得、爭¶
解爲得他人。仁者、佛法因縁事大、莫作等閑¶
<pb:DCS_T51n2076_0351a>¶
相聚頭亂説雜話趁謴過時。光陰難得。可惜¶
許大丈夫兒何不自省察。看是什麼事。只如¶
從上宗風是諸佛頂族。汝既承當不得。所以¶
我方便勸汝。但從迦葉門接續頓超去此一¶
門。超汝凡聖因果。超他毘盧妙莊嚴世界海。¶
超他釋迦方便門。直下永劫不教有一物與¶
汝作眼見。何不急急究取。未必道我且待三¶
生兩生久積淨業。仁者、汝宗乘是什麼事。不¶
可由汝身心用工莊嚴便得去。不可他心宿¶
命便得去、會麼。只如釋迦出頭來作如許多¶
變弄。説十二分教、如瓶潅水、大作一場佛事。¶
向汝此門中用一點不得。用一毛頭伎倆不¶
得、知麼。如同夢事、亦如寱語。沙門不應得出¶
頭來蓋爲識得、知麼。識得、即是大出脱大出¶
頭。所以道超凡越聖。出生離死、離因離果。超¶
毘盧越釋迦、不被凡聖因果所謾。一切處無¶
人識得汝知麼。莫只長戀生死愛網被善惡¶
業拘將去無自由分。饒汝錬得身心同空去。¶
<pb:DCS_T51n2076_0351b>¶
饒汝得到精明湛不搖處。不出他識陰。古人¶
喚作如急流水流急不覺妄爲澹淨。恁麼修¶
行、盡不出他輪迴際。依前被輪轉去。所以道¶
諸行無常。直是三乘功果如是可畏。若無道¶
眼亦不爲究竟。何如從今日博地凡夫不用¶
一毫功夫便頓超去。解省心力麼。還願樂麼。¶
勸汝我如今立地待汝覯去。不用汝加功錬¶
行。如今不恁麼、更待何時。還肯麼還肯麼。師¶
有時上堂謂衆曰。是汝眞實如是。又有時云。¶
達磨如今現在、汝諸人還見麼。師云、是諸人¶
見有險惡。見有大蟲刀劍諸事逼汝身命。便¶
生無限怕怖、如似什麼。恰似世間畫師一般。¶
自畫作地獄變相。作大蟲刀劍了。好好地看¶
了卻自生怕怖。汝今諸人亦復如是、百般見有。¶
是汝自幻出自生怕怖。亦不是別人與汝¶
爲過。汝今欲覺此幻惑麼。但識取汝金剛眼¶
睛。若識得、不曾教汝有纖塵可得露現。何處¶
更有虎狼刀劍解■嚇得汝。直至釋迦如是¶
<pb:DCS_T51n2076_0352a>¶
伎倆亦覓出頭處不得。所以我向汝道。沙門¶
眼把定世界。函蓋乾坤不漏絲髮。何處更有¶
一物爲汝知見、知麼。如是出脱、如是奇特、何¶
不究取。師云、汝諸人如似在大海裏坐。沒頭¶
水浸卻了、更展手問人乞水喫、還會麼。夫學¶
般若菩薩、是大根器有大智慧始得。若有智¶
慧、即今便得出脱。若是根機遲鈍。直須勤苦¶
志耐。日夜忘疲失食。如喪考妣相似。恁麼急¶
切盡一生去。更得人荷挾、剋骨究實。不妨亦¶
得覯去。且況如今誰是堪任受學底人。仁者、¶
莫只是記言記語。恰似念陀羅尼相似。蹋歩¶
向前來、口裏哆哆啝啝地。被人把住詰問著¶
沒去處。便嗔道和尚不爲我答話。恁麼學事¶
大苦知麼。有一般坐繩牀和尚稱爲善知識。¶
問著便動身動手點眼吐舌瞪視。更有一般¶
便説昭昭靈靈。靈臺智性能見能聞。向五蘊¶
身田裏作主宰。恁麼爲善知識、大賺人、知麼。¶
我今問汝。汝若認昭昭靈靈是汝眞實。爲什¶
<pb:DCS_T51n2076_0352b>¶
麼瞌睡時又不成昭昭靈靈。若瞌睡時不是、¶
爲什麼有昭昭時。汝還會麼。這个喚作認賊¶
爲子。是生死根本、妄想縁氣。汝欲識此根由¶
麼。我向汝道。昭昭靈靈只因前塵色聲香等¶
法而有分別。便道此是昭昭靈靈。若無前塵、¶
汝此昭昭靈靈同於龜毛兎角。仁者眞實在¶
什麼處。汝今欲得出他五蘊身田主宰。但識¶
取汝祕密金剛體。古人向汝道、圓成正遍遍¶
周沙界。我今少分爲汝智者可以譬喩得解。¶
汝見此南閻浮提日麼。世間人所作興營。養¶
身活命種種心行作業。莫非承他日光成立。¶
只如日體還有多般及心行麼。還有不周遍¶
處麼。欲識此金剛體亦如是。只如今山河大¶
地十方國土。色空明暗及汝身心。莫非盡承¶
汝圓成威光所現。直是天人群生類所作業¶
次。受生果報有性無情。莫非承汝威光。乃至¶
諸佛成道成果接物利生。莫非盡承汝威光。¶
只如金剛體還有凡夫諸佛麼。有汝心行麼。¶
<pb:DCS_T51n2076_0353a>¶
不可道無便得當去也、知麼。汝既有如是奇¶
特當陽出身處、何不發明取。便隨他向五蘊¶
身田中鬼趣裏作活計。直下自謾卻去。忽然¶
無常殺境到來。眼目譸張身見命見。恁麼時¶
大難枝荷。如生脱龜筒相似、大苦。仁者、莫把¶
瞌睡見解便當卻去。未解蓋覆得毛頭許、汝¶
還知麼。三界無安、猶如火宅。且汝未是得安¶
樂底人。只大作群隊、干他人世這邊那邊飛¶
走野鹿相似。但知求衣爲食、若恁麼爭行他¶
王道。知麼、國王大臣不拘汝。父母放汝出家。¶
十方施主供汝衣食。土地龍神護汝。也須具¶
慚愧知恩始得。莫辜負人好。長連牀上排行¶
著地銷將去。道是安樂未在。皆是粥飯將養¶
得汝爛冬瓜相似。變將去土裏埋將去。業識¶
茫茫、無本可據。沙門因什麼到恁麼地。只如¶
大地上蠢蠢者。我喚作地獄劫住。如今若不¶
了、明朝後日看看。變入驢胎馬肚裏。牽犁拽杷¶
㘅䥫負鞍碓擣磨磨。水火裏燒煮去、大不容¶
<pb:DCS_T51n2076_0353b>¶
易受。大須恐懼好。是汝自累知麼。若是了去。¶
直下永劫不曾教汝有這个消息。若不了此¶
煩惱惡業因縁。未是一劫兩劫得休。直與汝¶
金剛齊壽知麼。南際長老到雪峯。雪峯令訪¶
于師。師問曰、古人道。此事唯我能知。長老作¶
麼生。南際曰、須知有不求知者。(歸宗柔別拊掌三下。)師¶
曰、山頭和尚喫許多辛苦作麼。雪峯因普請¶
畭田。見一蛇以杖挑起召衆曰。看看以刀芟¶
爲兩段。師以杖抛於背後、更不顧視。衆愕然。¶
雪峯曰、俊哉。師一日隨侍雪峯遊山。雪峯指¶
一片地曰。此處造得一所無縫塔。師曰、高多¶
少。雪峯乃顧視上下。師曰、人天依報即不如¶
和尚。若是靈山受記、大遠在。雪峯曰、世界闊¶
一尺、古鏡闊一尺。世界闊一丈、古鏡闊一丈。¶
師指火爐曰、火爐闊多少。雪峯曰、如古鏡闊。¶
師曰、老和尚脚跟未點地。師初受請住梅谿¶
場普應院。中間遷止玄沙山。自是天下叢林¶
海衆皆望風而賓之。閩帥王公請演無上乘。¶
<pb:DCS_T51n2076_0354a>¶
待以師禮。學徒餘八百室戸不閉。師上堂良¶
久謂衆曰。我爲汝得徹困也、還會麼。僧問、寂¶
寂無言時如何。師曰、寱語作麼。曰、本分事請¶
師道。師曰、瞌睡作麼。曰、學人即瞌睡、和尚如¶
何。師曰、爭得恁麼不識痛痒。又曰、可惜如許¶
大師僧。千道萬里行脚到這裏。不消箇瞌睡¶
寱語、便屈卻去。問、如何是學人自己。師曰、用¶
自己作麼。僧問、從上宗門中事、師此間如何¶
言論。師曰、少人聽。僧曰、請和尚直道。師曰、患¶
聾作麼。又曰、仁者、如今事不獲已。教我抑下¶
如是威光。苦口相勸、百千方便。道如此如彼、¶
共汝相知聞、盡成顛倒知見。將此咽喉脣吻。¶
只成得箇野狐精業謾汝。我還肯麼。只如有¶
過無過、唯我自知。汝爭得會。若是恁麼人出¶
頭來、甘伏呵責。夫爲人師匠大不容易。須是¶
善知識始得知。我如今恁麼方便助汝、猶尚¶
不能覯得。可中純擧宗乘、是汝向什麼處安¶
措。還會麼。四十九年是方便。只如靈山會上¶
<pb:DCS_T51n2076_0354b>¶
有百萬衆、唯有迦葉一人親聞、餘盡不聞。汝¶
道迦葉親聞底事作麼生。不可道如來無説¶
説。迦葉不聞聞、便得當去。不可是汝修因成¶
果。福智莊嚴底事。知麼。且如道吾有正法眼¶
付囑大迦葉。我道猶如話月。曹谿竪拂子還¶
如指月。所以道大唐國内宗乘中事未曾見¶
有一人擧唱。設有人擧唱、盡大地人失卻性¶
命。如無孔鐵槌相似、一時亡鋒結舌去。汝諸¶
人頼遇我不惜身命。共汝顛倒知見、隨汝狂¶
意、方有申問處。我若不共汝恁麼知聞去、汝¶
向什麼處得見我。會麼。大難努力珍重。乃有¶
偈曰。萬里神光頂後相。沒頂之時何處望。¶
事已成意亦休。此箇元來觸處周。智者撩著¶
便提取、莫待須臾失卻頭。又偈曰。¶
玄沙遊逕別、時人切須知。三冬陽氣盛、¶
六月降霜時。有語非關舌、無言切要詞。¶
會我最後句、出世少人知。¶
問、四威儀外、如何奉王。師曰、汝是王法罪人、¶
<pb:DCS_T51n2076_0355a>¶
爭會問事。問、古人拈槌竪拂、還當宗乘中事¶
也無。師曰、不當。曰、古人意作麼生。師擧拂子。¶
僧曰、宗乘中事如何。師曰、待汝悟始得。問、如¶
何是金剛力士。師乃吹之。文桶頭下山。師問、¶
桶頭下山幾時歸。曰、三五日。師曰、歸時有無¶
底桶子將一擔歸。文無對。(歸宗柔代云、和尚用作什麼。)師¶
有時垂語曰。諸方老宿盡道接物利生。且問¶
汝只如盲聾瘂三種病人、汝作麼生接。若拈¶
槌竪拂、他眼且不見。共他説話、耳又不聞口¶
復瘂。若接不得、佛法盡無靈驗。時有僧出曰。¶
三種病人和尚還許人商量否。師曰、許汝作¶
麼生商量。其僧珍重出。師曰、不是不是。(法眼云、我¶
當時見羅漢和尚擧此僧語。我便會三種病人。雲居錫云、只如此僧會不會。若道會、玄沙¶
又道不是。若道不會。法眼爲什麼道我因此僧語、便會三種病人。上座無事上來商量、大¶
家要知。)羅漢云、桂琛見有眼耳、和尚作麼生接。¶
中塔云、三種病人即今在什麼處。又一僧云、¶
非唯謾他、兼亦自謾。長慶稜來、師問、除卻藥¶
忌、作麼生道。稜曰、憨作麼。師曰、雪峯山橡子¶
<pb:DCS_T51n2076_0355b>¶
拾食來、這裏雀兒放糞。師見僧來禮拜、乃曰、¶
禮拜著、因我得禮拜汝。一日普請往海坑斫¶
柴、見一虎、僧曰、和尚虎。師曰、是汝虎。歸院後、¶
僧問。適來見虎云是汝、未審尊意如何。師曰、¶
娑婆世界有四重障。若人透得、許汝出陰界。¶
(東禪齊云。上座古人見了道我身心如大地虚空。如今人還透得麼。)師問長生¶
然和尚。維摩觀佛、前際不來、後際不去。今則¶
無住、汝作麼生觀。對曰、放皎然過有商量。師¶
曰、放汝過作麼生。長生良久。師曰、教阿誰委。¶
曰、徒勞側耳。師曰、情知汝向山鬼窟裏作活¶
計。(崇壽稠別長生云、喚什麼作如來。)僧問師、學人爲什麼道¶
不得。師曰、畐塞汝口、爭解道得。(法眼云、古人恁麼道甚奇¶
特。且問上座口是什麼。)問、凡有言句盡落棬䙡。不落棬¶
䙡請和尚商量。師曰、拗折秤衡來、與汝商量。¶
問、古人瞬視接人、和尚如何接人。師曰、我不¶
瞬視接人。僧問、是什麼得恁麼難見。師曰、只¶
爲太近。(法眼云、也無可得近直下是上座。)師在雪峯時、光侍¶
者謂師曰。師叔若學得禪、某甲打鐵船下海¶
<pb:DCS_T51n2076_0356a>¶
去。師住後問曰、光侍者打得鐵船也未。光無¶
對。(法眼代云、和尚終不恁麼。法燈代云、請和尚下船。玄覺代云、貧兒思舊債。)師¶
一日遣僧送書上雪峯和尚。雪峯開緘、唯白¶
紙三幅。問僧、會麼。曰、不會。雪峯曰、不見道、君¶
子千里同風。其僧迴擧似於師。師曰、這老和¶
尚蹉過也不知。(東禪齊云、什麼處蹉過。若的蹉過、師豈不會弟子意。若不¶
恁麼會、只如玄沙意作麼生。若會便參取玄沙。)師問鏡清。教中道菩¶
薩摩訶薩不見一法爲大過失。且道不見什¶
麼法。鏡清指露柱云。莫是不見這箇法麼。(同安¶
顯別云。也知和尚不造次。)師曰、浙中清水白米從汝喫。佛¶
法未會在。(玄覺云。且道、玄沙恁麼道意在什麼處。不見、僧問洞山云。不見一法¶
爲大過失、此意如何。洞山云、不見一法、好言語上座。一宿覺云、不見一法即如來方得名¶
爲觀自在普賢菩薩。又云、不見一法爲大過失、是一个是兩个。試斷看。)僧問、承和¶
尚有言盡十方世界是一顆明珠。學人如何¶
得會。師曰、盡十方世界是一顆明珠、用會作¶
麼。師來日卻問其僧。盡十方世界是一顆明¶
珠、汝作麼生會。對曰、盡十方世界是一顆明¶
珠、用會作麼。師曰、知汝向山鬼窟裏作活計。¶
<pb:DCS_T51n2076_0356b>¶
(玄覺云、一般恁麼道。爲什麼卻成山鬼窟去。)問、如何是無縫塔。師¶
曰、這一縫大小。(玄覺云、叢林中道恁麼來。何處得無縫、還會得著不著。)¶
韋監軍來謁、擧曹山和尚甚奇怪。師乃問、撫¶
州取曹山多少。韋指傍僧云、上座曾到曹山¶
否。曰、曾到。韋曰、撫州取曹山多少。曰、一百二¶
十。韋曰、恁麼即上座不到曹山。韋卻起禮拜¶
師。師曰、監軍卻須禮此僧。此僧卻具慚愧。(雲居¶
錫云、什麼處是此僧具慚愧。若檢得出、許上座有行脚眼。)西天有聲明三¶
藏到。閩帥令與師相見。師以火筯敲銅鑪、問、¶
是什麼聲。三藏對曰、銅鐵聲。(法眼別云、請大師爲大王。法燈¶
別云、聽和尚問。)師曰、大王莫受外國人謾。三藏無對。¶
(法眼代云、大師久受大王供養。法燈代云、卻是和尚謾大王。)師南遊莆田¶
縣、排百戲迎接。來日師問小塘長老。昨日許¶
多喧鬧向什麼處去也。小塘提起衲衣角。師¶
曰、料掉勿交渉。(法眼別云、昨日有多少喧鬧。法燈別云、今日更好笑。)¶
師問僧、乾闥婆城汝作麼生會。僧曰、如夢如¶
幻。(法眼別敲物示之。)師與地藏琛在方丈内説話。夜¶
深、侍者閉卻門。師曰、門總閉了、汝作麼生得¶
<pb:DCS_T51n2076_0357a>¶
出去。琛曰、喚什麼作門。(法燈別云、和尚莫欲歇去。)師一日¶
以杖拄地問長生曰。僧見俗見男見女見、汝¶
作麼生見。長生曰、和尚還見皎然見處麼。師¶
曰、相識滿天下。問、承和尚有言聞性徧周法¶
界。雪峯打鼓、這裏爲什麼不聞。師曰、誰知不¶
聞。問、險惡道中以何爲津梁。師曰、以汝眼爲¶
津梁。曰、未得者如何。師曰、快救取。師與韋監¶
軍喫果子。韋問、如何是日用而不知。師拈起¶
果子曰、喫韋喫果子了、再問之。師曰、只守是¶
日用而不知。普請般柴。師曰、汝諸人盡承吾¶
力。一僧曰、既承師力、何用普請。師叱之曰、不¶
普請、爭得柴歸。師問明眞大師、善財參彌勒、¶
彌勒指歸文殊。文殊指歸佛處。汝道佛指歸¶
什麼處。對曰、不知。師曰、情知汝不知。(法眼別云、喚什¶
麼作佛。)大普玄通到禮覲、師謂曰。汝在彼住、莫¶
誑惑人家男女。對曰、玄通只是開个供養門。¶
晩來朝去、爭敢作恁麼事。師曰、事難。曰、其情¶
是難。師曰、什麼處是難處。曰、爲伊不肯承當。¶
<pb:DCS_T51n2076_0357b>¶
師便入方丈拄卻門。問、學人乍入叢林、乞師¶
指个入路。師曰、還聞堰谿水聲否。曰、聞。師曰、¶
是汝入處。泉守王公請師登樓、先語客司曰。¶
待我引大師到樓前、便舁卻梯。客司禀旨。公¶
曰、請大師登樓。師視樓復視其人、乃曰。佛法¶
不是此道理。(法眼云、未舁梯時。一日幾度登樓。)師與泉守在¶
室中説話。有一沙彌掲簾入、見卻退歩而出。¶
師曰、那沙彌好與二十拄杖。曰、恁麼即某甲¶
罪過。(同安顯別云、祖師來也。)師曰、佛法不恁麼。(鏡清云、不爲打¶
水打水。有僧問、不爲打水意作麼生。鏡清云、青山碾爲塵、敢保勿閑人。東禪齊云、¶
只如玄¶
沙意作麼生。或云、直饒恁麼去、也好與拄杖。或云、事在當機。或云、拈破會處。¶
此三説還會¶
玄沙意也無。)師應機接物僅三十祀。致清原石頭¶
之濬流迨今不絶、轉導來際。所演法要有大¶
小録行于海内。自餘語句各隨門弟子章及¶
諸方徴擧出焉。梁開平二年戊辰。十一月二¶
十七日示疾而終。壽七十有四臘四十有四。¶
閩帥爲之樹塔。福州長慶慧稜禪師
福州長慶慧稜禪師。杭州¶
鹽官人也、姓孫氏。幼歳禀性淳澹。年十三於¶
<pb:DCS_T51n2076_0358a>¶
蘇州通玄寺出家。登戒歴參禪肆。唐乾符五¶
年入閩中。謁西院、訪靈雲、尚有凝滯。後之雪¶
峯、疑情氷釋。因問、從上諸聖傳受一路、請垂¶
指示。雪峯默然。師設禮而退、雪峯莞尓而笑。¶
異日雪峯謂師曰。我尋常向師僧道。南山有¶
一條鼈鼻蛇、汝諸人切須好看。師曰、今日堂中¶
大有人喪身失命。雪峯然之。師入方丈參、雪¶
峯曰、是什麼。師曰、今日天晴好普請。自此醻¶
問未甞爽於玄旨。乃述悟解頌曰、¶
萬象之中獨露身。唯人自肯乃方親。昔時謬¶
向途中覓、今日看如火裏氷。師在西院問¶
詵上座曰。這裏有象骨山、汝曾到麼。曰、不曾¶
到、師曰、爲什麼不到。曰、自有本分事。師曰、作¶
麼生是上座本分事。詵乃提起衲衣角。師曰、¶
爲當只這箇、別更有。曰、和尚見什麼。師曰、何¶
得龍頭蛇尾。師在宣州保福、後辭歸雪峯。保¶
福問師曰。山頭和尚或問上座信。作麼生祇¶
對。師曰、不避腥羶、亦有少許。曰、信道什麼。師¶
<pb:DCS_T51n2076_0358b>¶
曰、教我分付阿誰。曰、從展雖有此語、未必有¶
恁麼事。師曰、若然者、前程全自闍梨。師與保¶
福遊山、保福問。古人道妙峯山頂、莫即這箇¶
便是也無。師曰、是即是、可惜許。(僧問鼓山。只如稜和尚恁¶
麼道意作麼生。鼓山云、孫公若無此語。可謂髑髏徧野白骨連山。)師來往雪¶
峯二十九載。至天祐三年。受泉州刺史王延¶
彬請住招慶。初開堂日、公朝服趨隅曰、請師¶
説法。師曰、還聞麼。公設拜。師曰、雖然如此、慮¶
恐有人不肯。於是敷揚祖意、隨機與奪。故毳¶
旅憧憧、日資道化。後閩帥請居長樂府之西¶
院。奏額曰長慶、號超覺大師。上堂良久謂衆¶
曰、還有人相悉麼。若不相悉、欺謾兄弟去。只¶
今有什麼事、莫有窒塞也無。復是誰家屋裏¶
事。不肯當荷、更待何時。若是利根參學、不到¶
這裏來。還會麼。如今有一般行脚人、耳裏總¶
滿也。假饒收拾得底、還當諸人行脚事麼。時¶
有僧問、行脚事如何學。師曰、但知就人索取。¶
又問。如何是獨脱一路。師曰、何煩更問。又問、¶
<pb:DCS_T51n2076_0359a>¶
名言妙義教有所詮。不渉三科請師直道。師¶
曰、珍重。師乃謂衆曰。明明歌詠、汝尚不會。忽¶
被暗來底事、汝作麼生。又僧問、如何是暗來¶
底事。師曰、喫茶去。中塔云、便請和尚相伴。問、¶
如何是不隔毫端底事。師曰、當不當。問、如何¶
得不疑不惑去。師乃展兩手。僧不進語。師曰、¶
汝更問、我與汝道。僧再問之。師露膊而坐。僧¶
禮拜。師曰、汝作麼生會。僧曰、今日風起。師曰、¶
恁麼道、未定人見解。汝於古今中有什麼節¶
要齊得長慶。若擧得、許汝作話主。其僧但立¶
而已。師卻問、汝是什麼處人。曰、向北人。師曰、¶
南北三千里外、學妄語作麼。僧無對。師上堂¶
良久曰、莫道今夜較些子。便下座。問、如何是¶
合聖之言。師曰、大小長慶被汝一問口似匾¶
擔。僧曰、何故如此。師曰、適來問什麼。師謂衆¶
曰。我若純擧唱宗乘、須閉卻法堂門。所以盡¶
法無民。時有僧曰、不怕無民、請師盡法。師曰、¶
還委落處麼。問、如何是西來意。師曰、香嚴道¶
<pb:DCS_T51n2076_0359b>¶
底一時坐卻。師有時示衆曰。總似今夜、老狐¶
有望。保福聞之乃曰。總似今夜、老狐絶望。(玄覺¶
云。恁麼道、是相見語不是相見語。東禪齊云。此二尊宿語一般各有道理。衆中道總似如¶
此、嫌什麼。又道總似今夜、堪作什麼。若如此會、欠悟在。)安國瑫和尚新¶
得師號。師去、賀。瑫出接。師問曰、師號來耶。曰、¶
來也。師曰、是什麼號。曰、明眞。師乃展手。瑫曰、¶
什麼處去來。師曰、幾不問過。師問僧、什麼處¶
來。曰、鼓山來。師曰、鼓山有不跨石門底句。有¶
人借問、汝作麼生道。曰、昨夜報慈宿。師曰、拍¶
脊棒汝又作麼生。曰、和尚若行此棒。不虚受¶
人天供養。師曰、幾放過。問、古人有言。相逢不¶
擎出擧意便知有時如何。師曰、知有也未。(僧將¶
前語問保福。福云、此是誰語。僧云、丹霞語。福云、去、莫妨我打睡。)師入僧堂、擧¶
起疏頭曰。見即不見、還見麼。衆無對。(法眼代云。縱受¶
得、到別處亦不敢呈人。)師到羅山、見新製龕子。師以杖¶
敲之曰、大預備。羅山曰、拙布置。師曰、還肯¶
入也無。羅山曰、吽。師上堂、大衆集定。師乃拽¶
出一僧曰。大衆禮拜此僧。又曰、此僧有什麼¶
<pb:DCS_T51n2076_0360a>¶
長處。便教大衆禮拜。衆無對。問、如何是文彩¶
未生時事。師曰、汝先擧、我後擧。其僧但立而¶
已。(法眼別云、請和尚擧。)師曰、汝作麼生擧。僧曰、某甲截¶
舌有分。保福遷化、人問師。保福抛卻殼漏子¶
向什麼處去也。師曰、且道、保福在那箇殼漏¶
子裏。(法眼別云、那箇是保福殼漏子。)閩帥夫人崔氏。(奉道、自稱練師。)¶
遣使送衣物至云。練師令就大師請取迴信。¶
師曰、傳語練師、領取迴信。須臾使卻來、師前¶
唱諾便迴。師明日入府。練師曰、昨日謝大師¶
迴信。師曰、卻請昨日迴信看。錬師展兩手。閩¶
帥問師曰。練師適來呈信、還愜大師意否。師¶
曰、猶較些子。(法眼別云、這一轉語、大王自道取。)曰、未審大師¶
意旨如何。師良久。帥曰、不可思議、大師佛法¶
深遠。僧擧、高麗有僧。造一觀音像於明州上¶
船。衆力舁不起、因請入開元寺供養。問師、無¶
刹不現身、爲什麼不肯去高麗。師曰、現身雖¶
普、覩相生偏。(法眼別云、汝識得觀音未。)有人問、僧點什麼¶
燈。曰、長明燈。曰、什麼時點。曰、去年點。曰、長明¶
<pb:DCS_T51n2076_0360b>¶
何在。僧無語。師代曰、若不如此、爭知公不受¶
人謾。(法眼別云、利動君子。)師兩處開法、徒衆一千五百。¶
化行閩越二十七載。後唐長興三年壬辰。五¶
月十七日歸寂。壽七十有九臘六十。王氏建¶
塔。福州大普山玄通禪師
福州大普山玄通禪師。福州福唐人也。¶
受業於兜率山。師事雪峯經數稔受心法止¶
于大普焉。僧問、驪龍頷下珠如何取得。師乃¶
拊掌瞬視。問、方便已前事如何。師托出其僧。¶
問、如何是祖師西來意。師曰、咬骨頭漢出去。¶
問、撥塵見佛時如何。師曰、脱枷來商量。問、急¶
急相投、請師接。師曰、鈍漢。杭州龍册寺順徳大師
杭州龍册寺順¶
徳大師道怤。永嘉人也、姓陳氏。丱歳不食葷¶
茹。親黨彊啖以枯魚。隨即嗢噦。遂¶
求出家。于本州開元寺受具。遊方抵閩川謁¶
雪峯。峯問、什麼處人。曰、温州人。雪峯曰、恁麼¶
即與一宿覺是郷人也。曰、只如一宿覺是什¶
麼處人。雪峯曰、好喫一頓棒、且放過。一日師¶
問。只如古徳豈不是以心傳心。雪峯曰、兼不¶
<pb:DCS_T51n2076_0361a>¶
立文字語句。曰、只如不立文字語句、師如何¶
傳。雪峯良久。師禮謝。雪峯曰、更問我一轉豈¶
不好。曰、就和尚請一轉問頭。雪峯曰、只恁麼¶
爲別有商量。曰、和尚恁麼即得。雪峯曰、於汝¶
作麼生。曰、辜負殺人。雪峯有時謂衆曰、堂堂¶
密密地。師出問曰、是什麼堂堂密密。雪峯起¶
立曰、道什麼。師退歩而立。雪峯垂語曰。此事¶
得恁麼尊貴、得恁麼綿密。對曰、道怤自到來¶
數年。不聞和尚恁麼示誨。雪峯曰、我向前雖¶
無、如今已有。莫有所妨麼。曰、不敢、此是和尚¶
不已而已。雪峯曰、致使我如此。師從此信入、¶
而且隨衆。閩中謂之小怤布衲。因普請處。雪¶
峯擧潙山見色便見心語問師。還有過也無。¶
曰、古人爲什麼事。雪峯曰、雖然如此、要共汝¶
商量。曰、恁麼即不如道怤鋤地去。一日雪峯¶
問師、何處來。曰、從外來。雪峯曰、什麼處逢見¶
達磨。曰、更什麼處。雪峯曰、未信汝在。曰、和尚¶
莫恁麼粘膩好。雪峯肯之。師後遍歴諸方、益¶
<pb:DCS_T51n2076_0361b>¶
資權智。因訪曹山寂和尚問、什麼處來。曰、昨¶
日離明水。寂曰、什麼時到明水。曰、和尚到時¶
到。寂曰、汝道我什麼時到。曰、適來猶記得。寂¶
曰、如是如是。師罷參受請、止越州鏡清禪苑。¶
唱雪峯之旨、學者奔湊。副使皮光業者、日休¶
之子也。辭學宏贍、屡撃難之。退謂人曰。怤師¶
之高論、人莫窺其極也。新到僧參、師拈起拂¶
子。僧曰、久嚮鏡清、猶有這箇在。師曰、今日遇¶
人又不遇人。問、如何是靈源一直道。師曰、鏡¶
湖水可殺深。師問僧、什麼處來。曰、應天來。師¶
曰、還見鰻鯬魚麼。曰、不見。師曰、闍梨不見鰻¶
鯬、鰻鯬不見闍梨。曰、總不恁麼。師曰、闍梨只¶
解愼初護末。問、學人未達其源、請師方便。師¶
曰、是什麼源。僧曰、其源。師曰、若是其源、爭受¶
方便。僧禮拜退後。侍者問曰、和尚適來莫是¶
成他問否。師曰、無。曰、莫是不成他問否。師曰、¶
無。曰、未審畢竟意作麼生。師曰、一點水墨、兩¶
處成龍。師在帳中坐。有僧問訊。師撥帳開曰、¶
<pb:DCS_T51n2076_0362a>¶
當斷不斷、反招其亂。僧曰、既是當斷、爲什麼¶
不斷。師曰、我若盡法、直恐無民。曰、不怕無民、¶
請師盡法。師曰、維那拽出此僧著。又曰、休休、¶
我在南方識伊和尚來。因普請鋤草次、浴頭¶
請師浴。師不顧。如是三請、師擧钁作打勢。浴¶
頭乃走。師召曰、來來。浴頭迴首。師曰、向後遇¶
作家、分明擧似。其僧後至保福擧前語。未了¶
保福以手掩其口。僧卻迴擧似師。師曰、饒¶
汝恁麼也未作家。師問荷玉、什麼處來。曰、天¶
台來。師曰、我豈是問汝天台。曰、和尚何得龍¶
頭蛇尾。師曰、鏡清今日失利。師看經、僧問、和¶
尚看什麼經。師曰、我與古人鬪百草。師卻問、¶
汝會麼。曰、小年也曾恁麼來。師曰、如今作麼¶
生。僧擧拳。師曰、我輸汝也。僧到參、師問。闍梨¶
從什麼處來。曰、佛國來。師曰、佛以何爲國。曰、¶
清淨莊嚴爲國。師曰、國以何爲佛。曰、妙淨眞¶
常爲佛。師曰、闍梨從妙淨來、莊嚴來。曰、無不¶
答對。師曰、嘘嘘。別處有人問汝、不可作這箇¶
<pb:DCS_T51n2076_0362b>¶
語話。錢王欲廣府中禪會、命居天龍寺。始見¶
師、乃曰、眞道人也。致禮勤厚。由是呉越盛於¶
玄學。其後又創龍册寺、延請居焉。師上堂曰、¶
如今事不得已、向汝道。若自驗著實箇親切¶
到汝分上。因何特地生疎。只爲抛家日久、流¶
浪年深。一向縁塵、致見如此。所以喚作背覺¶
合塵。亦名捨父逃逝。今勸兄弟、未歇歇去好、未¶
徹徹去好。大丈夫兒得恁麼無氣概。還惆悵¶
麼。終日茫茫地。何不且覓取箇管帶路好也。¶
無人問我管帶一路。時有僧問、如何是管帶¶
一路。師曰、嘘嘘。要棒即道。曰恁麼即學人罪¶
過也。師曰、幾被汝打破蔡州。問、無源有路不¶
歸時如何。師曰、這箇師僧得坐便坐。問、如何¶
是心。師曰、是即二頭。曰、不是如何。師曰、又不¶
成是頭。曰、是不是總不恁麼時如何。師曰、更¶
多饒過。問、十二時中以何爲驗。師曰、得力即¶
向我道。僧曰、諾。師曰、十萬八千猶可近。問、如¶
何是方便門速易成就。師曰、速易成就。曰、爭¶
<pb:DCS_T51n2076_0363a>¶
奈學人領覽未的。師曰、代得也代卻。問、如何¶
是玄中玄。師曰、不是是什麼。曰、還得當也無。¶
師曰、木頭也解語。問、如何是人無心合道。師¶
曰、何不問道無心合人。曰、如何是道無心合¶
人。師曰、白雲乍可來青嶂。明月那教下碧天。¶
問、學人問不到處請師不答。和尚答不到處¶
學人即不問。師乃搊住曰。是我道理、是汝道¶
理。曰、和尚若打學人。學人也即卻打也。師曰、¶
得對相耕去。僧擧、有僧辭歸宗、宗問什麼處¶
去。曰、百丈學五味禪去。歸宗不語。師乃曰、縁¶
歸宗單行底事。僧問、如何是歸宗單行底事。¶
師曰、棒了趁出院。僧禮拜。師曰、作麼生會。曰、¶
學人罪過。師曰、料汝恁麼去。問、承師有言。諸¶
方若不是走人便是篭人罩人。未審和尚如¶
何。師曰、被汝致此一問。直得當門齒落。問、如¶
何是親的密密底事。師曰、常用及人。曰、不知¶
者如何。師曰、好晴好雨。師問僧、門外什麼聲。¶
曰、雨滴聲。師曰、衆生顛倒、迷己逐物。(法眼別云、畫出。)¶
<pb:DCS_T51n2076_0363b>¶
僧問、如何是同相。師將火筯挿向鑪中。僧又¶
問、如何是別相。師又將火筯挿向一邊。(法眼別云、¶
問不當理。)有僧引童子到曰。此兒子常愛問僧佛¶
法、請和尚驗看。師乃令點茶。童子點茶來。師¶
啜訖、過盞托與童子。童子近前接。師卻縮手¶
曰、還道得麼。童子曰、問將來。(法眼別云、和尚更喫茶否。)僧¶
問、和尚此兒子見解如何。師曰、也只是一兩¶
生持戒僧。師三處開法、語要隨門人編録。今¶
但梗概而已。晉天福二年丁酉八月示滅。壽¶
七十四。黒白哀號、制服者甚衆。茶毘於大慈¶
山獲舍利。就龍母山之陽建塔。¶
福州長生山皎然禪師
福州長生山皎然禪師、本郡人。入雪峯室密¶
受心印。執侍經十載。因與僧斫樹。雪峯曰、斫¶
到心且住。師曰、斫卻著。雪峯曰、古人以心傳¶
心。汝爲什麼道斫卻。師擲下斧子曰、傳。雪峯¶
打一拄杖而去。僧問雪峯、如何是第一句。雪¶
峯良久。僧退擧似於師。師曰、此是第二句。雪¶
峯再令其僧來問。如何是第一句。師曰、蒼天¶
<pb:DCS_T51n2076_0364a>¶
蒼天。雪峯普請般柴、問師曰。古人道、誰知席¶
帽下、元是昔愁人。古人意作麼生。師側戴笠¶
子曰、這箇是什麼人語。雪峯問師。持經者能¶
荷擔如來。作麼生是荷擔如來。師乃捧、雪峯¶
向禪牀上著。雪峯普請歸。自將一束藤、路逢¶
一僧。放下藤叉手立。其僧近前拈。雪峯即蹋¶
其僧、雪峯歸院。後擧示於師曰。我今日蹋那¶
僧得恁麼快。師對曰、和尚卻替那僧入涅槃¶
堂。(法眼住崇壽時。有二僧各説道理請師斷。法眼云、汝兩僧一時入涅槃堂。玄覺云、什¶
麼處是替那僧入涅槃堂處。崇壽稠云、此一轉語卻還老兄。東禪齊云、只如長生意作麼¶
生。)師甞訪一庵主款話。庵主曰、近有一僧問¶
某甲西來意。遂擧拂子示之、不知還得也無。¶
師曰、爭敢道得與不得。有人問庵主。此事有¶
人保任、如虎頭帶角。有人嫌棄、則不直一文¶
錢。此事爲什麼毀譽不同。請試揀出看。曰、適¶
來出自偶然、爭揀得出。師曰、若恁麼、此後不¶
得爲人。(玄覺云。一等是恁麼事、爲什麼有得有失。上座若無智眼、難辨得失。)雪¶
峯問師、光境倶亡、復是何物。師曰、放皎然過、¶
<pb:DCS_T51n2076_0364b>¶
敢有商量。雪峯曰、許汝過作麼生商量。曰、皎¶
然亦放和尚過。雪峯深許之。尋受記止于長¶
生山分化焉。僧問、從上宗乘如何擧唱。師曰、¶
不可爲闍梨荒卻長生山也。問、古人有言。無¶
明即佛性、煩惱不須除。如何是無明即佛性。¶
師忿然作色、擧拳呵曰。今日打這師僧去也。¶
僧曰、如何是煩惱不須除。師以手挐頭曰。這¶
師僧得恁麼發人業。問、路逢達道人、不將語¶
默對。未審將什麼對。師曰、上紙墨堪作什麼。¶
閩帥署禪主大師。莫知所終。¶
信州鵝湖智孚禪師
信州鵝湖智孚禪師、福州人也。始依講肆、肄¶
業於長安。因思玄極之理、乃造雪峯師事。數¶
年既領心訣。隨縁而止鵝湖、大張法席。僧問、¶
萬法歸一、一歸何所。師曰、非但闍梨一人忙。¶
問、虚空講經以何爲宗。師曰、闍梨不是聽衆、¶
出去。問、五逆之子、還受父約也無。師曰、雖有¶
自裁、未免傷己。問、如何是佛向上人。師曰、情¶
知闍梨不奈何。曰、爲什麼不奈何。師曰、未必¶
<pb:DCS_T51n2076_0365a>¶
小兒得見君子。有人報云、徑山和尚還化也。¶
僧問、徑山還化、向什麼處去。師曰、大有靈利¶
底過於闍梨。問、在先一句請師道。師曰、脚跟¶
下探取什麼。曰、即今見問。師曰、看闍梨變身¶
不得。問、雪峯抛下拄杖、意作麼生。師以香匙¶
抛下地。僧曰、未審此意如何。師曰、不是好種¶
出去。問、如何是鵝湖第一句。師曰、道什麼。曰、¶
如何即是。師曰、妨我打睡。問、不問不答時如¶
何。師曰、問人焉知。問、迷子未歸家時如何。師¶
曰、不在途。曰、歸後如何。師曰、正迷。問、如何是¶
源頭事。師曰、途中覓什麼。問、如何是一句。師¶
曰、會麼。曰、。恁麼莫便是否。師曰、蒼天蒼天。鏡¶
清問、如何是即今底。師曰、何更即今。清曰、幾¶
就支荷。師曰、語逆言順。¶
漳州報恩院懷岳禪師
漳州報恩院懷岳禪師。泉州人也。少依本州¶
聖壽院受業。罷參雪峯、止龍谿。玄侶奔湊。僧¶
問、十二時中如何行履。師曰、動即死。曰、不動¶
時如何。師曰、猶是守古塚鬼。問、如何是學人¶
<pb:DCS_T51n2076_0365b>¶
出身處。師曰、有什麼物纒縛闍梨。曰、爭奈出¶
身不得何。師曰、過在阿誰。問、如何是報恩一¶
靈物。師曰、喫如許多酒糟作麼。曰、還露脚手¶
也無。師曰、這裏是什麼處所。僧問、牛頭未見¶
四祖時如何。師曰、萬里一片雲。曰、見後如何。¶
師曰、廓落地。僧問、如何是佛法大意。師曰、昨¶
夜三更失卻火。問、黒雲斗暗、誰當雨者。師曰、¶
峻處先傾。問、宗乘不卻如何擧唱。師曰、山不¶
自稱、水無間斷。問、佛未出世時如何。師曰、汝¶
爭得知。問、撥塵見佛時如何。師曰、什麼年中¶
得見來。問、師子在窟時如何。師曰。師子在什¶
麼處。問、如何是目前佛。師曰、快禮拜。師臨遷¶
化、上堂示衆曰。山僧十二年來擧提宗教。諸¶
人怪我什麼處。若要聽三經五論。此去開元¶
寺咫尺。言訖告寂。杭州西興化度悟眞大師
杭州西興化度悟眞大¶
師師郁。泉州人也。自得雪峯心印。化縁盛于¶
杭越之間。後居西興鎭之化度院。法席大興。¶
僧問、如何是西來意。師擧拂子。僧曰、學人不¶
<pb:DCS_T51n2076_0366a>¶
會。師曰、喫茶去。問、如何是無縫塔。師曰、五尺¶
六尺。問、如何是一塵。師曰、九世刹那分。曰、如¶
何含得法界。師曰、法界在什麼處。問、谿谷各¶
異、師何明一。師曰、汝喘作麼。問、學人初機、乞¶
和尚指示入路。師曰、汝怪化度什麼處。問、如¶
何是隨色摩尼珠。師曰、青黄赤白。曰、如何是¶
不隨色摩尼珠。師曰、青黄赤白。問、如何是西¶
來意。師曰、是東來西來。問、牛頭未見四祖時¶
如何。師曰、鳥獸倶迷。曰、見後如何。師曰、山深¶
水冷。問、維摩與文殊對談何事。師曰、唯有門¶
前鏡湖水。清風不改舊時波。師自是聲聞于¶
遐迩。錢王欽其道徳、奏紫衣師號。¶
福州鼓山興聖國師神晏
福州鼓山興聖國師神晏。大梁人也、姓李氏。¶
幼惡葷羶、樂聞鍾梵。年十二時有白氣數道¶
騰于所居屋壁。師即揮毫書其壁曰。¶
白道從茲速改張。休來顯現作妖祥。定祛邪¶
行歸眞見。必得超凡入聖郷。題罷、氣即隨¶
滅。年甫志學、遘疾甚亟。夢神人與藥、覺而頓¶
<pb:DCS_T51n2076_0366b>¶
愈。明年又夢梵僧告云。出家時至矣。遂依衞¶
州白鹿山道規禪師披削。嵩嶽受具。謂同學¶
曰、古徳云。白四羯磨後全體戒定慧。豈準繩¶
而可拘也。於是杖錫遍叩禪關。而但記語言¶
存乎知解。及造雪嶺、朗然符契。一日參雪峯。¶
雪峯知其縁熟。忽起搊住曰、是什麼。師釋然¶
了悟、亦忘其了心。唯擧手搖曳而已。雪峯曰、¶
子作道理耶。師曰、何道理之有。雪峯審其懸¶
解、撫而印之。曁雪峯歸寂。閩帥於府城之左¶
二十里開鼓山創禪宮請揚宗致。師上堂衆¶
集、良久曰。南泉在日、亦有人擧。要且不識南¶
泉。即今還有識南泉者麼。試出來對衆驗看。¶
時有僧出禮拜。纔起、師曰、作麼生。僧近前曰、¶
咨和尚。師曰、不才請退。又曰、經有經師、論有¶
論師、律有律師。有函有號有部有袠。各有人¶
傳持。且佛法是建立教。禪道乃止啼之説。他¶
諸聖興來、蓋爲人心不等。巧開方便、遂有多¶
門。受疾不同、處方還異。在有破有、居空叱空。¶
<pb:DCS_T51n2076_0367a>¶
二患既除、中道須遣。鼓山所以道。句不當機、¶
言非展事。承言者喪、滯句者迷。不唱言前、寧¶
談句後。直至釋迦掩室、淨名杜口。大士梁時¶
童子當日一問二問三問盡有人了也。諸仁¶
者作麼生。時有僧禮拜。師曰、高聲問。僧曰、學¶
人咨和尚。師乃喝出。問、己事未明、以何爲驗。¶
師抗音似未聞。其僧再問。師曰、一點隨流食¶
咸不重。問、如何是包盡乾坤底句。師曰、近前。¶
僧近前。師曰、鈍置殺人。問、如何紹得。師曰、犴¶
無風、徒勞展掌。曰、如何即是。師曰、錯。問、學¶
人便承當時如何。師曰、汝作麼生承當。(法燈別云、¶
莫費力。)問、如何是學人正立處。師曰、不從諸聖¶
行。(法燈別云、汝擬亂走。)問、千山萬山阿那箇是正山。師¶
曰、用正山作麼。(法燈云、千山萬山。)師與招慶相遇。招¶
慶曰、家常。師曰、無厭生。招慶曰、且款款。師卻¶
云、家常。招慶曰、今日未有火。師曰、太鄙吝生。¶
招慶曰、穩便將取去。(東禪齊拈云。此二尊宿語還有得失也無。若有¶
阿那箇得阿那箇失。若無得失、諸人未具行脚眼在。)問、如何免得輪迴¶
<pb:DCS_T51n2076_0367b>¶
生死。師曰、把將生死來。問、如何是宗門中事。¶
師側掌曰、吽吽。問、如何是向上一關子。師¶
乃打之。問、如何是鼓山正主。師曰、瞎作麼。師¶
問保福。古人道非不非是不是、意作麼生。保¶
福拈起茶盞。師曰、莫是非好。問、如何是眞實¶
人體。師曰、即今是什麼體。曰、究竟如何。師曰、¶
爭得到恁麼地。問、如何是佛法大意。師曰、金¶
烏一點、萬里無雲。師問僧。鼓山有不跨石門¶
句、汝作麼生道。僧曰、請。師乃打之。問、如何是¶
古人省心力處。師曰、汝何費力。問、言滿天下¶
無口過、如何是無口過。師曰、有什麼過。問、如¶
何是省要處。師曰、還自恥麼。師與閩帥瞻仰¶
佛像。閩帥問、是什麼佛。曰、請大王鑒曰、鑒即¶
不是佛。曰、是什麼。無對。(長慶代云。久承大師在衆、何得造次。)¶
問、從上宗乘如何擧唱。師以拂子驀口打。問、¶
如何是教外別傳底事。師曰、喫茶去。又曰、今¶
爲諸仁者刺頭。入他諸聖化門裏斗藪不出。¶
所以向仁者道。教排不到、祖不西來。三世諸¶
<pb:DCS_T51n2076_0368a>¶
佛不能唱。十二分教載不起。凡聖攝不得、古¶
今傳不得。忽爾是箇漢未通箇消息。向他恁¶
麼道被他驀口掴。還怪得他麼。雖然如此、也¶
不得亂掴鼓山。尋常道。更有一人不跨石門。¶
須有不跨石門句。作麼生是不跨石門句。鼓¶
山自住三十餘年。五湖四海來者。向高山頂¶
上看山翫水。未見一人快利通得。如今還有¶
人通得也不昧兄弟珍重。乃有偈示衆曰。¶
直下猶難會、尋言轉更賖。若論佛與祖¶
特地隔天涯。閩帥禮重、常詢法要焉。¶
漳州隆壽興法大師紹卿
漳州隆壽興法大師紹卿。泉州人也、姓陳氏。¶
幼於靈巖寺習經論。講業既就、而深慕禪那。¶
乃問法于雪峯之室。服勤數載、從縁開悟。因¶
侍經行、見芋葉動。雪峯指動葉視之。師對曰、¶
紹卿甚生怕怖。雪峯曰、是汝屋裏底、怕怖什¶
麼。師於是洗然省悟、頓息他遊。尋受請居龍¶
谿焉。僧問、古人道。摩尼殿有四角一角常露。¶
如何是常露底角。師擧拂子。問、齋粮不畜一¶
<pb:DCS_T51n2076_0368b>¶
粒。如何濟得萬人饑。師曰、侠客面前如奪劍。¶
看君不是黠兒郎。問、大拍盲底人來、師還接¶
否。師曰、前後大應得此便也。曰、莫便是接否。¶
師曰、這漢來這裏挿觜。問、耳目不到處如何。¶
師曰、汝無此作。曰、恁麼即聞也。師曰、眞箇聾¶
漢。漳守王公欽尚祖風。爲奏紫衣師名。¶
福州僊宗院仁慧大師行瑫
福州僊宗院仁慧大師行瑫。泉州人也、姓王¶
氏。本州開元受業、預雪峯禪會。聲聞四遠、閩¶
帥請轉法輪。玄徒奔至。上堂曰、我與釋迦同¶
參。汝道參什麼人。時一僧入禮拜擬伸問。師¶
曰、錯。問、如何是西來意。師曰、熊耳不曾藏。問、¶
直下事乞師方便。師曰、不因汝問、我亦不道。¶
問、如何是西來意。師曰、白日無閑人。¶
福州蓮華山永福院超證大師從弇
福州蓮華山永福院超證大師從弇。(先住漳州報恩院。)¶
僧問、儒門以五常爲極則。未審宗門以何爲¶
極則。師良久。僧曰、恁麼即學人造次也。師曰、¶
好與拄杖。問、教云、唯有一乘法。如何是一乘¶
法。師曰、汝道、我在這裏作什麼。曰、恁麼即不¶
<pb:DCS_T51n2076_0369a>¶
知教意也。師曰、雖然如此、卻不辜負汝。問、不¶
向問處領、猶是學人問處、和尚如何。師曰、喫¶
茶去。長慶常云、盡法無民。師曰、永福即不然。¶
若不盡法、又爭得民。時有僧曰、請師盡法。師¶
曰、我不要汝納税。問、諸餘即不問、聊徑處乞¶
師垂慈。師曰、不快禮三拜。師上堂曰、咄咄、看¶
箭。便歸方丈。問、請師盡令。師曰、莫埋沒。問、大¶
衆雲集、請師説法。師曰、聞麼。曰、若更佇思、應¶
難得及。師曰、實即得。問、摩尼殿有四角一角¶
常露。如何是常露底角。師曰、不可更點。師上¶
堂於坐邊立、謂衆曰。二尊不竝化。便歸方丈。¶
杭州龍華寺眞覺大師靈照
杭州龍華寺眞覺大師靈照。高麗人也。萍遊¶
閩越。升雪峯之堂、冥符玄旨。居唯一衲、服勤¶
衆務。閩中謂之照布衲。一夕指半月問溥上¶
坐。那一片什麼處去也。溥曰、莫妄想。師曰、失¶
卻一片也。衆雖歎美、而恬澹自持。初止婺州¶
齊雲山。上堂良久忽舒手視其衆曰。乞取些¶
子、乞取些子。又曰、一人傳虚、萬人傳實。僧問、¶
<pb:DCS_T51n2076_0369b>¶
草童能歌舞未審今時還有無。師下座作舞¶
曰、沙彌會麼。僧曰、不會。師曰、山僧蹋曲子也¶
不會。問、靈山會上法法相傳。未審齊雲將何¶
付囑。師曰、不可爲汝一人荒卻齊雲也。曰、莫¶
便是親付囑也無。師曰、莫令大衆笑。問、還丹¶
一粒點鐵成金。至理一言點凡成聖、請師一¶
點。師曰、還知齊雲點金成鐵麼。曰、點金成鐵¶
未之前聞。至理一言敢希垂示。師曰、句下不¶
薦、後悔難追。師次居越州鏡清院、海衆悦隨。¶
一日謂衆曰、盡令去也。僧曰、謂師盡令。師曰、¶
吽吽。問、如何是學人本分事。師曰、鏡清不惜¶
口。問、請師雕琢。師曰、八成。曰、爲什麼不十成。¶
師曰、還知鏡清生修理麼。師問僧、什麼處來。¶
曰、五峯來。師曰、來作什麼。曰、禮拜和尚。師曰、¶
何不自禮。曰、禮了也。師曰、鏡湖水淺。問、如何¶
是第一句。師曰、莫錯下名言。曰、師豈無方便。¶
師曰、烏頭養雀兒。問、向上一路千聖不傳。未¶
審什麼人傳得。師曰、千聖也疑我。曰、莫便是¶
<pb:DCS_T51n2076_0370a>¶
傳也無。師曰、晉帝斬嵆康。問、釋迦掩室於摩¶
竭。淨名杜口於毘耶、此意如何。師曰、東廊下¶
兩兩三三。師謂衆曰。諸方以毘盧法身爲極¶
則。鏡清這裏即不然。須知毘盧有師法身有¶
主。問、如何是毘盧師法身主。師曰、二公爭敢¶
論。問、古人道見色便見心。此即是色、阿那箇¶
是心。師曰、恁麼問莫欺山僧麼。問、未剖已前¶
請師斷。師曰、落在什麼處。曰、恁麼即失口也。¶
師曰、寒山送潙山。又曰、住住、闍梨失口。山僧失¶
口。曰、惡虎不食子。師曰、驢頭出、馬頭迴。師驀問¶
一僧、記得麼。曰、記得。師曰、道什麼。曰、道什麼。師¶
曰、淮南小兒入寺。問、是什麼即俊鷹俊鷂趁不¶
及。師曰、闍梨別問、山僧別答。曰、請師別答。師¶
曰、十里行人較一程。問、金屑雖貴眼裏著不¶
得時如何。師曰、著不得還著得麼。僧禮拜。師¶
曰、深沙神。問、菩提樹下度衆生。如何是菩提¶
樹。師曰、大似苦練樹。曰、爲什麼似苦練樹。師¶
曰、素非良馬何勞鞭影。後湖守錢公卜杭之¶
<pb:DCS_T51n2076_0370b>¶
西關。創報慈院延請開法。禪衆翕然依附。尋¶
而錢王建龍華寺。迎金華傅大士靈骨道具¶
寘焉。命師住持。晉天福十年丁未。閏七月二¶
十六日、終於本寺。壽七十八塔于大慈山。¶
明州翠巖永明大師令參
明州翠巖永明大師令參。湖州人也。自雪峯¶
受記。止于翠巖、大張法席。問、不借三寸請師¶
道。師曰、茶堂裏貶剥去。問、國師三喚侍者意¶
旨如何。師曰、抑逼人作麼。問、諸餘即不問。師¶
默之。僧曰、如何擧似於人。師喚侍者點茶來。¶
師上堂曰。今夏與諸兄弟語論。看翠巖眉毛¶
還在麼。(長慶聞擧云、生也。)問、凡有言句盡是點汚。如¶
何是向上事。師曰、凡有言句盡是點汚。問如¶
何是省要處。師曰、大衆笑汝。問、坦然不滯鋒¶
鋩時如何。師云、大有人作此見解。曰、畢竟如¶
何。師曰、坦然不滯鋒鋩。問、古人拈槌竪拂意¶
旨如何。師曰、邪法難扶。問、僧繇爲什麼冩誌¶
公眞不得。師曰、作麼生合殺。問、險惡道中以¶
何爲津梁。師曰、藥山再三叮囑。問、不帶凡聖、¶
<pb:DCS_T51n2076_0371a>¶
當機何示。師曰、莫向人道翠巖靈利。問、妙機¶
言句盡皆不當宗乘中事如何。師曰、禮拜著。¶
曰、學人不會。師曰、出家行脚、禮拜也不會。錢¶
王嚮師道風、請居龍册寺、終焉。¶¶
景徳傳燈録卷第十八。¶¶
