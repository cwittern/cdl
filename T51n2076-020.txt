#-*- mode: mandoku-view; -*-
#+DATE: 2009/10/23 
#+TITLE: Taisho Tripitaka, Electronic version, No. 2076 景德傳燈錄
#+PROPERTY: ID T51n2076
#+PROPERTY: SOURCE Taisho Tripitaka Vol. 51, No. 2076
#+PROPERTY: BASEEDITION T
#+PROPERTY: WITNESS 【明】
#+PROPERTY: LASTPB <pb:T_T51n2076_0196b>¶¶¶¶¶¶¶¶
#+PROPERTY: LASTPB <pb:T_T51n2076_0360b> ¶¶¶¶¶¶¶¶¶¶¶¶¶¶¶¶¶
#+PROPERTY: JUAN 20
¶
¶

 景德傳燈錄卷第二十宋沙門道原纂¶
¶

   吉州青原山行思禪師第六世¶
¶
  * 洪州雲居山道膺禪師法嗣二十八人一十九人見錄¶
  
  * 杭州佛日和尚
  * 蘇州永光院真禪師¶
  * 洪州同安丕禪師
  * 廬山歸宗澹權禪師¶
  * 池州廣濟和尚
  * 潭州水西南臺和尚¶
  * 歙州朱谿謙禪師
  * 揚州豐化和尚¶
  * 雲居山道簡禪師
  * 廬山歸宗懷惲禪師
<pb:T_T51n2076_0360c>¶
  * 洪州大善慧海禪師¶
  * 朗州德山和尚¶
  * 南嶽南臺和尚
  * 雲居山昌禪師¶
  * 池州嵆山章禪師
  * 晉州大梵和尚¶
  * 新羅雲住和尚
  * 雲居山懷岳禪師¶
  * 阾(與嶺同)珏和尚(已上一十九人見錄)¶
  * 潭州龍興寺悟空大師¶
  * 建昌白雲減禪師¶
  * 潭州幕輔山和尚
  * 舒州白水山瑋禪師¶
  * 廬山冶父山和尚
  * 南嶽法志禪師¶
  * 新羅慶猷禪師
  * 新羅慧禪師¶
  * 洪州鳳棲山慧志禪師(已上九人無機緣語句不錄)¶
  * 撫州曹山本寂禪師法嗣一十四人一十三人見錄¶
  
  * 撫州荷玉光慧禪師
  * 筠州洞山道延禪師¶
  * 衡州育王山弘通禪師¶
  * 撫州金峯從志禪師¶
  * 襄州鹿門處真禪師
  * 撫州曹山慧霞大師¶
  * 衡州華光範禪師
  * 處州廣利容禪師¶
  * 泉州廬山小谿院行傳禪師¶
  * 西川布水巖和尚¶
  * 蜀川西禪和尚
  * 華州草庵法義禪師¶
  * 韶州華嚴和尚(已上一十三人見錄)¶
  * 廬山羅漢池隆山主和尚(一人無機緣語句不錄)¶
  * 潭州龍牙山居遁禪師法嗣五人二人見錄¶
  
  * 潭州報慈藏嶼禪師¶
  * 襄州含珠山審哲禪師(已上二人見錄)¶
  * 鳳翔白馬弘寂禪師¶
  * 撫州崇壽院道欽禪師¶
  * 楚州觀音院斌禪師(已上三人無機緣語句不錄)
<pb:T_T51n2076_0361a>¶
  * 京兆華嚴寺休靜禪師法嗣三人一人見錄¶
  
  * 鳳翔府紫陵匡一禪師(一人見錄)¶
  * 饒州北禪院惟直禪師¶
  * 濰州化城和尚(已上二人無機緣語句不錄)¶
  * 筠州九峯普滿大師法嗣一人¶
  
  * 洪州同安威禪師(一人見錄)¶
  * 青林師虔禪師法嗣六人五人見錄¶
  
  * 韶州龍光和尚
  * 襄州石門寺獻禪師¶
  * 襄州廣德和尚
  * 郢州芭蕉和尚¶
  * 定州石藏慧炬禪師(已上五人見錄)¶
  * 襄州延慶通性禪師(一人無機緣語句不錄)¶
  * 洛京白馬遁儒禪師法嗣二人一人見錄¶
  
  * 興元府青剉山和尚(一人見錄)¶
  * 京兆保福和尚(一人無機緣語句不錄)¶
  * 益州北院通禪師法嗣一人¶
  
  * 京兆香城和尚(一人見錄)¶
  * 高安白水本仁禪師法嗣二人見錄¶
  
  * 京兆重雲智暉禪師¶
  * 杭州瑞龍幼璋禪師(已上二人見錄)¶
  * 撫州疎山匡仁禪師法嗣二十人一十二人見錄¶
  
  * 疎山證禪師第二世　洪州百丈安禪師¶
  * 筠州黃檗慧禪師¶
  * 洛京靈泉歸仁禪師¶
  * 隨城山護國守澄禪師
  * 延州延慶奉璘禪師¶
  * 安州大安山省禪師
  * 洪州百丈超禪師¶
  * 洪州天王院和尚
  * 常州正勤院蘊禪師¶
  * 襄州後洞山和尚¶
  * 京兆三相和尚(已上一十二人見錄)¶
  * 筠州五峯山行繼禪師
<pb:T_T51n2076_0361b>¶
  * 商州高明和尚¶
  * 華州西谿道泰禪師
  * 撫州疎山和尚¶
  * 筠州黃蘗山令約禪師¶
  * 揚州祥光遠禪師¶
  * 安州大安山傳性大師¶
  * 筠州黃蘗山嬴禪師(已上八人無機緣語句不錄)¶
  * 澧州欽山文邃禪師法嗣¶
  
  * 洪州上藍院自古禪師¶
  * 澧州太守雷滿(已上二人無機緣語句不錄)¶
  * 樂普山元安禪師法嗣十人六人見錄¶
  
  * 京兆永安善靜禪師¶
  * 蘄州烏牙山彥賓禪師¶
  * 鳳翔府青峯傳楚禪師¶
  * 鄧州中度和尚¶
  * 嘉州洞谿和尚¶
  * 京兆臥龍和尚(已上六人見錄)¶
  * 嘉州黑水寺慧通禪師¶
  * 京兆盤龍和尚¶
  * 單州東禪和尚¶
  * 鄜州善雅和尚(已上四人無機緣語句不錄)¶
  * 江西逍遙山懷忠禪師法嗣二人¶
  
  * 泉州福清師巍禪師¶
  * 京兆白雲無休禪師(二人見錄)¶
  * 袁州盤龍山可文禪師法嗣五人三人見錄¶
  
  * 江州廬山永安淨悟禪師¶
  * 袁州木平山善道禪師¶
  * 陝州龍谿和尚(已上三人見錄)¶
  * 桂陽志通禪師¶
  * 廬山壽昌院淨寂禪師(已上二人無機緣語句不錄)
<pb:T_T51n2076_0361c>¶
  * 撫州黃山月輪禪師法嗣一人¶
  
  * 郢州桐泉山和尚(一人見錄)¶
  * 洛京韶山寰普禪師法嗣二人一人見錄¶
  
  * 潭州文殊和尚(一人見錄)¶
  * 祥州大巖白和尚(一人無機緣語句不錄)¶
  * 洪州上藍院令超禪師法嗣¶
  
  * 河東北院簡禪師¶
  * 洪州南平王鍾傳(已上二人無機緣語句不錄)¶

:PROPERTIES:
:head: 青原山行思禪師第六世
:END:
¶

******* 前洪州雲居山道膺禪師法嗣
:PROPERTIES:
:head: 前洪州雲居山道膺禪師法嗣
:END:
¶

******** 杭州佛日和尚
杭州佛日和尚初遊天台山。嘗曰。如有人奪¶
得我機者即我師矣。尋抵于江西謁雲居膺¶
和尚。作禮而問曰。二龍爭珠誰是得者。雲居¶
曰。卸却業身來相見。對曰。業身已卸。曰珠在¶
什麼處。師無對(同安代云。廻頭即沒交涉)師乃投誠入室。¶
便禮雲居為師。後參夾山。纔入門見維那。¶
維那曰。此間不著後生。師曰。某甲暫來禮謁¶
和尚不宿。維那白夾山。夾山許相見。未陞階¶
便問。什麼處來。師曰。雲居來。曰即今在什麼¶
處。師曰。在夾山頂上。曰老僧行年在坎五鬼¶
臨身。師乃上階禮拜。夾山又問。闍㴝與什¶
麼人為同行。師曰。木上座。曰他何不來相看。¶
師曰。和尚看他有分。曰在什麼處。師曰。在堂¶
中。夾山便共師下到堂中。師遂去取得拄枝¶
擲于夾山面前。夾山曰。莫從天台得來否。師¶
曰。非五嶽之所生。曰莫從須彌山得來否。師¶
曰。月宮亦不逢。曰恁麼即從他人得也。師曰。¶
自己尚是冤家。從人得堪作什麼。曰冷灰¶
有一粒豆子爆。喚維那來令安排向明窓下
<pb:T_T51n2076_0362a>¶
著。師却問。燈籠還解語也無。夾山曰。待燈籠¶
解語即向汝道。至明日夾山入堂問。昨日新¶
到上座在麼師出應諾。夾山曰。子未到¶
雲居前在什麼處。對曰。天台國清。夾山曰天¶
台有潺潺之瀑。淥淥之波。謝子遠來。子意如¶
何。師曰。久居巖谷。不掛松蘿。夾山曰。此猶¶
是春意。秋意如何。師良久。夾山曰。看君只是¶
撑船漢。終歸不是弄潮人。一日大普請。維那¶
請師送茶。師曰。某甲為佛法來不為送茶來。¶
維那曰。和尚教上座送茶。曰和尚尊命即得。¶
乃將茶去作務處。搖茶碗作聲。夾山迴顧。¶
師曰。釅茶三五碗。意在钁頭邊。夾山曰。瓶¶
有傾茶意。籃中幾箇甌。師曰。瓶有傾茶意。籃¶
中無一甌。便傾茶行之。時大眾皆舉目。師又¶
問曰。大眾鶴望乞師一言。夾山曰。路逢死¶
蛇莫打殺。無底籃子盛將歸。師曰手執夜明¶
符。幾箇知天曉。夾山曰。大眾有人歸去歸去。¶
從此住普請歸院。眾皆仰歎。師後迴淛西住¶
佛日而終。¶

******** 蘇州永光院真禪師
蘇州永光院真禪師。上堂謂眾曰。言鋒若差¶
鄉關萬里。直須懸崖撒手自肯承當。絕後再¶
蘇欺君不得。非常之旨人焉庾哉。問道無橫¶
徑立者皆危。如何得不被橫徑取侵去。師以¶
拄杖驀口拄。曰。此猶是橫徑。師曰。合¶
取。¶

******** 洪州鳳棲山同安丕禪師
洪州鳳棲山同安丕禪師。問如何是無縫塔。¶
師曰。吽吽。曰如何是塔中人。師曰。今日¶
大有人從建昌來。問。一見便休去時如何。師¶
曰。是也更來者作麼。問如何是點額魚。
<pb:T_T51n2076_0362b>¶
師云。不透波瀾。曰。慚恥時如何。師曰。終¶
不仰面。曰。恁麼即不變其身也。師曰。是¶
也青雲事作麼生。問如何是和尚家風。師曰。¶
金鷄抱子歸霄漢。玉兔懷胎向紫微。云忽遇¶
客來將何秖待。師曰。金果早朝來猿去摘。玉¶
花晚後鳳銜歸。問路逢達道人不將語默對。¶
未審將什麼對。師曰。要踢要拳。問不傷王道¶
如何。師曰。喫粥喫飯。曰莫便是不傷王道也¶
無。師曰。遷流左降。問玉印開時何人受信。師¶
曰。不是恁麼人。曰親宮事如何。師曰。道什¶
麼。問如何是毘盧師。師曰。闍梨在什麼處出¶
家。問如何是觸目菩提。師曰。面前佛殿。問片¶
玉無瑕請師不觸。師曰。落汝後。問玉印開時¶
何人受信。師云。不是小小。問如何是妙旨。師¶
曰好。問迷頭認影如何止。師曰。告阿誰曰如¶
何即是。師曰。從人覓即轉遠也。曰不從人覓¶
時如何。師曰。頭在什麼處。問如何是同安一¶
隻箭。師曰。腦後看。曰腦後事如何。師曰。過¶
也。問亡僧衣眾人唱。祖師衣什麼人唱。師曰¶
打。問將來不相似。不將來時如何。師曰。什麼¶
處著。問未有者箇時作麼生行履。師曰。尋¶
常又作麼生。曰恁麼即不改舊時人也。師曰。¶
作何行履。¶

******** 廬山歸宗寺澹權禪師
廬山歸宗寺澹權禪師(第二世)問金鷄未鳴時如¶
何。師曰。失却威音王。曰鳴後如何。師曰。三¶
界平沈。問盡身供養時如何。師曰。將得什麼¶
來。曰所有不惜。師曰。供養什麼人。僧無語。¶
問學人為佛法來如何是佛法。師曰。正閑空。¶
曰便請商量。師曰。周匝有餘。問大眾雲集合
<pb:T_T51n2076_0362c>¶
譚何事。師曰。三三兩兩。問路逢達道人不將¶
語默對。未審將什麼對。師曰。爭能肯得人。又¶
曰。會麼。曰不會。師曰。長安路廁坑子。問學¶
人不問諸餘。如何是佛法大意。師曰。三枷五¶
棒。問通會底人如何道。師曰。即今事作¶
麼生。曰隨流。師曰。不隨流爭得息。¶

******** 池州廣濟和尚
池州廣濟和尚。問匹馬單槍時如何。師曰。頭¶
落也。問如何是方外之譚。師曰。汝道什麼問¶
如何是廣濟水。師曰。無饑渴。曰恁麼即學人¶
不虛設也。師曰。情知爾受人安排。問遠遠來¶
投乞師指示。師曰。有口只解喫飯。問溫伯雪¶
與仲尼相見時如何。師曰。此間無恁麼人。問¶
不識不見請師道出。師曰。不昧。曰不昧時作¶
麼生。師曰。汝喚作什麼。¶

******** 潭州水西南臺和尚
潭州水西南臺和尚。僧問。如何是此間一滴¶
水。師曰。入口即擭出。問如何是西來意。師¶
曰。靴頭線綻。問祖祖相傳未審傳箇什麼。師¶
曰。不因闍梨問老僧亦不知。¶

******** 歙州朱谿謙禪師
歙州朱谿謙禪師。饒州刺史與師造大藏殿。¶
師與一僧同看殿次。師喚某甲。僧應諾。師曰。¶
此殿著得多少佛。曰著即不無有人不肯。師¶
曰。我不問者箇人。曰恁麼即某甲未曾¶
秖對。珍重。師後住兜率而終。¶

******** 揚州豐化和尚
揚州豐化和尚。問如何是敵國一著。師曰。¶
下來。問一棒打破虛空時如何。師曰。把一片¶
來。問上無片瓦下無卓錐。學人向什麼處立。¶
師曰。莫飄露麼。¶

******** 雲居山昭化禪師
雲居山昭化禪師道簡(第二世)范陽人也。久入¶
雲居之室密受真印。而分掌寺務典司樵爨。
<pb:T_T51n2076_0363a>¶
以臘高居堂中為第一座。屬膺和尚將臨順¶
寂。主事僧問。誰當繼嗣。曰堂中簡主事。僧¶
雖承言而未曉其旨。謂之揀選。乃與眾僧僉¶
議舉第二座為化主。然且備禮先請第一座。¶
必若謙讓即堅請第二座焉。時簡師既密承¶
師記略不辭免。即自持道具入方丈攝眾演¶
法。主事僧等不愜素志。罔循規式。師察其情¶
乃棄院潛下山。其夜山神號泣。詰旦主事大¶
眾奔至麥莊。悔過哀請歸院。眾聞山神連聲¶
唱云。和尚來也。問。如何是和尚家風。師¶
曰。隨處得自在。問維摩豈不是金粟如來。師¶
曰是。曰為什麼却預釋迦會下聽法。師曰。他¶
不爭人我。問橫身蓋覆時如何。師曰。還蓋覆¶
得麼。問蛇子為什麼吞却蛇師。師曰。在¶
不傷。問諸聖道不得處和尚還道得麼。師曰。¶
汝道什麼處諸聖道不得。問路逢猛虎時如¶
何。師曰。千人萬人不逢。偏汝便逢。問孤峯獨¶
宿時如何。師曰。閑却七間僧堂不宿。阿誰¶
教汝孤峯獨宿。師示滅後。廬州帥張崇施財¶
建石塔于本山至今存焉。¶

******** 廬山歸宗寺懷惲禪師
廬山歸宗寺懷惲禪師(第三世住)問無佛無眾生時¶
如何。師曰。什麼人如此。問水清魚現時如何。¶
師曰。把一箇來。僧無對(同安代云。動即失)問如何是¶
五老峯。師曰。突兀地。問截水停輪時如何。師¶
曰磨不轉。曰如何是磨不轉。師曰。不停輪。問¶
如何是塵中子。師曰。灰頭土面(同安代云。不拂拭)問世¶
尊無說說迦葉不聞聞事如何。師曰。正恁麼¶
時作麼生。曰不同無聞說。師曰。是什麼人。問¶
學人不到處請師說。師曰。汝不到什麼處來。
<pb:T_T51n2076_0363b>¶

******** 洪州大善慧海禪師
洪州大善慧海禪師。問不坐青山時如何。師¶
曰。是什麼人。問如何是解作客底人。師曰不¶
占上。問靈泉忽逢時如何。師曰。從什麼處¶
來。問如何道即不違於師。師曰。莫惜口。曰道¶
後如何。師曰。道什麼。問如何道得相親去。師¶
曰。快道。曰恁麼即不道之。師曰。用口作什¶
麼。師後住百丈而終。¶

******** 朗州德山和尚
朗州德山和尚(第七世)問路逢達道人不將語默¶
對。未審將什麼對。師曰。只恁麼。僧良久。師¶
曰。汝更問。僧再問。師乃喝出。¶

******** 衡州南嶽南臺和尚
衡州南嶽南臺和尚。問直上融峯時如何。師¶
曰見麼。¶

******** 雲居山昌禪師
雲居山昌禪師(第三世)問相逢不相識時如何。¶
師曰。既相逢為什麼不相識。問紅鑪猛焰時¶
如何。師曰。頭是什麼。問不受商量時如何。¶
師曰。來作什麼。曰來亦不商量。師曰。空來何¶
益。問方丈前容身時如何。師曰。汝身大小。¶

******** 池州山章禪師
池州嵆山章禪師。曾在投子作柴頭。投子喫¶
茶次謂師曰。森羅萬象總在者一椀茶。師¶
便覆却茶云。森羅萬象在什麼處投子曰。可¶
惜一椀茶。師後謁雪峯和尚。雪峯問。莫是章¶
柴頭麼。師便作輪椎勢。雪峯肯之。¶

******** 晉州大梵和尚
晉州大梵和尚。問。如何是學人顧望處。¶
師曰。井底竪高樓。曰恁麼即超然也。師曰。何¶
不擺手。¶

******** 新羅雲住和尚
新羅雲住和尚。問諸佛道不得什麼人道得。¶
師曰。老僧道得。曰諸佛道不得和尚作麼生¶
道。師曰。諸佛是我弟子。曰請師道。師曰。¶
不對君王好與二十棒。
<pb:T_T51n2076_0363c>¶

******** 雲居山懷岳號達空禪師
雲居山懷岳號達空禪師(第四世)問如何是大圓¶
鏡師曰。不鑑照。曰忽遇四方八面來怎麼生。¶
師曰。胡來胡現。曰大好不鑑照。師便打。問如¶
何是一丸療萬病底藥。師曰。汝患什麼。¶

******** 和尚
阾珏和尚。問學人不負師機。還免披毛戴角¶
也無。師曰。闍梨也可畏對面不相識。曰恁麼¶
即吞盡百川水方明一點心。師曰。雖脫毛衣¶
猶披鱗甲。曰好來和尚具大慈悲。師曰。盡力¶
道也出老僧格不得。¶

******* 前撫州曹山本寂禪師法嗣
:PROPERTIES:
:head: 前撫州曹山本寂禪師法嗣
:END:
¶

******** 撫州荷玉山玄悟大師光慧
撫州荷玉山玄悟大師光慧。初住龍泉上堂¶
謂眾曰。雪峯和尚為人如金翅鳥入海取龍¶
相似。時有僧問。和尚如何。師曰。什麼處去¶
來。問如何是西來的的意。師曰。不禮拜更¶
待何時。問如何是密傳底心。師良久。僧曰。¶
恁麼即徒勞側耳。師喚侍者云。來燒火著。問¶
古人道。若記一句論劫作野狐精。未審古人¶
意如何。師曰。龍泉僧堂未曾鎖。曰和尚如何。¶
師曰。風吹耳朵。問路逢猛獸時如何。師曰。憨¶
作麼。問如何是聲前一句。師曰。恰似不道。問¶
古人云。如紅鑪上一點雪。意旨如何。師曰。惜¶
取眉毛好問如何指示即不昧於時中。師曰。¶
不可雪上更加霜。曰恁麼即全因和尚去也。¶
師曰。因什麼。問如何履踐即得不昧於宗風。¶
師曰。須道龍泉好手。曰請和尚好手。師曰却¶
憶鍾期。問古人道。生也不道死也不道意如¶
何。師良久僧禮拜。師曰。會麼曰不會。師曰。¶
也是厨寒甑足塵。師有時舉拄杖示眾曰。從¶
上皆留此一路方便接人。時有僧出曰。和尚
<pb:T_T51n2076_0364a>¶
又是從頭起也。師曰。謝相悉問機關不轉請¶
師商量。師曰。啞得我口麼。問如何是文殊。師¶
曰。不可有第二月也。曰即今事如何。師曰。正¶
是第二月。問如何是如來語。師曰。猛風可繩¶
縛。問如何是妙明真性。師曰。寬寬莫搕損。¶
師上堂良久。有僧出曰。為眾竭力禍出私門。¶
未審放過不放過。師默然。問如何是和尚為¶
人一句。師曰。汝是九色鹿。問抱璞投師時如¶
何。師曰。不是自家珍。曰如何是自家珍。師¶
曰。不琢不成珍。¶

******** 筠州洞山道延禪師
筠州洞山道延禪師(第四世住時號鹿頭和尚)始因曹山和尚¶
垂語云。有一人向萬丈崖頭騰身擲下此是¶
什麼人。眾皆無對。師出對曰。不存。曹山曰。¶
不存箇什麼。曰始得撲不碎。曹山深肯之。僧¶
問。請和尚密付真心。師曰。欺者無人作¶
麼。¶

******** 衡州常寧縣育王山弘通禪師
衡州常寧縣育王山弘通禪師。問。混沌未¶
分時如何。師曰。混沌。云。分後如何。師曰。¶
混沌。上堂示眾曰。釋迦如來出世四十九年¶
說不到底句。今夜某甲不避羞恥。與諸尊者¶
共譚良久云。莫道錯珍重。問。學人有¶
病請師醫。師曰。將病來與汝醫。曰便請師醫。¶
師曰。還老僧藥價錢來。問曹源一路即不問。¶
衡陽江畔事如何。師曰。紅鑪焰上無根草。碧¶
潭深處不逢魚。問心法雙忘時如何。師曰。三¶
脚蝦蟇背大象。問如何是西來意。師曰。老僧¶
毛豎。問如何是佛法大意。師曰。直待文殊過¶
即向爾道。曰文殊過也請和尚道。師便打。問¶
如何是和尚家風。師曰渾身不直五分錢。曰
<pb:T_T51n2076_0364b>¶
太恁貧寒生。師曰。古代如是。曰如何施設。師¶
曰。隨家豐險。¶

******** 撫州金從志號玄明大師
撫州金峯從志號玄明大師。有進上座問。如¶
何是金峯正主。師曰。此去鎮縣不遙。闍梨莫¶
造次進。曰何不道。師曰。口如磉盤。問千峯萬¶
峯如何是金峯。師乃斫額而已。問千峯無雲¶
萬里絕霞時如何。師曰。飛猿嶺那邊何不猛¶
吐却。問如何是西來意。師曰。壁邊有鼠耳。¶
問如何是和尚家風。師曰。金峯門前無五里¶
牌。師後住金陵報恩院入滅。諡圓廣禪師塔¶
曰歸寂。¶

******** 襄州鹿門山華嚴院處真禪師
襄州鹿門山華嚴院處真禪師。問如何是和¶
尚家風。師曰。有鹽無醋。問如何是道人。師¶
曰。有口似鼻孔。曰忽遇客來將何秖對。¶
師曰。柴門草戶謝汝經過。問祖祖相傳是什¶
麼物。師曰。金襴袈裟。問如何是函中般若。師¶
曰。佛殿挾頭六百卷。問和尚百年後向什麼¶
處去。師曰。山下李家使(有本作使)牛去。曰還許¶
學人相隨也無。師曰。汝若相隨莫同頭角。曰¶
諾。師曰。合到什麼處。曰佛眼辨不得。師曰。¶
若不放過亦是茫茫。問如何是鹿門高峻處。¶
師曰。汝曾上主山也無。問如何是禪。師曰。¶
鸞鳳入鷄籠。曰如何是道。師曰。藕絲牽大象。¶
問劫壞時此箇還壞也無。師曰。臨崖覷虎眼¶
特地一場愁。問如何是和尚轉身處。師曰。昨¶
夜三更失却枕子。問一句下豁然時如何。師¶
曰。汝是誰家生。師有一偈。示眾曰。¶

#+BEGIN_VERSE
　一片凝然光燦爛
　擬意追尋卒難見¶
　炳然擲著豁人情
　大事分明皆總辦
<pb:T_T51n2076_0364c>¶
　是快活
　無繫絆
　萬兩黃金終不換¶
　任他千聖出頭來
　從是向渠影中現
#+END_VERSE¶

撫州曹山慧霞大師了悟(第二世住先住荷玉山)問。佛未¶
出世時如何。師曰。曹山不如。曰出世後¶
如何。師曰。不如曹山。問四山相逼時如何。師¶
曰。曹山在許。曰還求出也無。師曰。若在¶
許即求出。僧侍立師曰。道者可殺炎熱。曰¶
是師曰。只如炎熱向什麼處迴避得。曰向鑊¶
湯鑪炭迴避。師曰。只如鑊湯鑪炭。作麼生¶
迴避得。曰眾苦不能到。師默置。¶

******** 衡州華光範禪師
衡州華光範禪師。問如何是無縫塔。師指僧¶
堂曰。此間僧堂無門戶。師問僧曾到紫陵無。¶
曰曾到。師曰。曾到鹿門無。曰曾到。師曰嗣紫¶
陵即是嗣鹿門即是。曰即今嗣和尚得麼。師¶
曰。人情不打即不可。問非隱現是學人阿那¶
箇是和尚。師曰。盡乾坤。曰此猶是學人阿那¶
箇是和尚。師曰。適來道不錯。¶

******** 處州廣利容禪師
處州廣利容禪師(先住貞谿)有僧新到師舉拂子曰。¶
貞谿老師還具眼麼。曰某甲不敢見人過。師¶
曰。死在闍梨手也。問如何是和尚家風。師¶
曰。謝闍梨道破。問西院拍手笑噓噓意作麼¶
生。師曰。卷上簾子著。問自己不明如何明得。¶
師曰。不明。曰為什麼不明。師曰。不見道自己¶
事。問魯祖面壁意作麼生。師良久曰。還會麼。¶
曰不會。師曰。魯祖面壁。郡守受代歸。師¶
出送接。話次郡守問。和尚遠出山門將什麼¶
物來。師曰。無盡之寶呈獻。太守無對。後有人¶
進語曰。便請。師曰。太守尊嚴。問千途路絕¶
語思不通時如何。師曰。猶是階下漢。師謂
<pb:T_T51n2076_0365a>¶
眾曰。若到來廣利門下。須道得第一句。即¶
開一線道與兄弟商量。時有僧出禮拜。師曰。¶
將謂是異國舶主。元來是此郡商人。¶

******** 泉州廬山小谿院行傳禪師
泉州廬山小谿院行傳禪師青原人也。姓周¶
氏。本州石鍾院出家。福州太平寺受戒。自曹¶
山印可而居小谿。問。久嚮廬山石門。為¶
什麼入不得。師曰。鈍漢。曰忽逢猛利者還許¶
也無。師曰喫茶去。¶

******** 西川布水巖和尚
西川布水巖和尚。問如何是西來意。師曰。一¶
迴思著一傷心。問寶劍未磨時如何。師曰。用¶
不得。曰磨後如何。師曰。觸不得。¶

******** 蜀川西禪和尚
蜀川西禪和尚。問佛是摩耶降。未審和尚是¶
誰家子。師曰。水上卓紅旗。問三十六路阿那¶
箇一路最妙。師曰。不出第一手。曰忽被出頭¶
時如何。師曰。脊著地也不難。¶

******** 華州草菴法義禪師
華州草菴法義禪師。問如何是祖師西來意。¶
師曰。爛炒浮漚飽滿喫。問擬心即差動念即¶
乖。學人如何進道。師曰。有人常擬為什麼不¶
差。曰即今事如何。師曰。早成差也。¶

******** 韶州華嚴和尚
韶州華嚴和尚。問既是華嚴還將得來麼。師¶
曰。孤峯頂上千華秀。一句當機對聖明。問如¶
何是道。師曰。靈樹無橫枝天機道合同。¶

******* 前潭州龍牙山居遁禪師法嗣
:PROPERTIES:
:head: 前潭州龍牙山居遁禪師法嗣
:END:
¶

******** 潭州報慈藏嶼匡化大師
潭州報慈藏嶼匡化大師。問。心眼相見時¶
如何。師曰。向汝道什麼。問如何是實見處。師¶
曰。絲豪不隔。曰恁麼即見也。師曰。南泉甚好¶
去處。問如何是西來意。師曰。昨夜三更送過¶
江。問臨機便用時如何。師曰。海東有果樹頭¶
心。問如何是真如佛性。師曰。阿誰無。問如何
<pb:T_T51n2076_0365b>¶
是向上一路。師曰。郴連道永。問。和尚年多¶
少。師曰。秋來黃葉落春到便花開。師嘗著¶
真贊曰。日出連山。月圓當戶。不是無身。不¶
欲全露。一日師在帳內坐。僧問。承師有言。¶
不是無身不欲全露。請師全露。師乃撥開帳¶
(法眼別云。飽叢林)問如何是湖南境。師曰。樓船戰櫂。¶
曰還許學人遊翫也無。師曰。一任闍梨打僜¶
問和尚百年後。有人問如何秖對師曰。分明¶
記取。問如何是龍牙山。師曰。益陽那邊。曰如¶
何即是。師曰。不擬。曰如何是不擬去。師曰。¶
恁麼即不是。問古人面壁意如何。師良久却¶
喚某甲僧應諾。師曰。爾去別時來。師垂¶
語曰。一句遍大地。一句才問便道。一句問亦¶
不道。問如何是遍大地句。師曰。無空缺。如何¶
是才問便道句。師曰。低聲低聲。如何是問亦¶
不道句。師曰。便合知時。¶

******** 襄州含珠山審哲禪師
襄州含珠山審哲禪師。問。如何是深深¶
處。師曰。寸釘入木八牛拽不出。問如何是正¶
法眼。師曰。三門前神子。問如何是佛法大意。¶
師曰。貧女抱子渡恩愛競隨流。師問僧曰。有¶
亦不是。無亦不是。不有不無俱不是。汝本來¶
名箇甚麼。曰學人已具名了。師曰。具名即¶
不無名箇什麼。曰只者莫便是否。師曰。且¶
喜沒交涉。曰如何即是。師曰。親切處更請一¶
問。曰學人道不得請和尚道。師曰。別日來與¶
汝道。曰即今為什麼不道。師曰。覓箇領話人¶
不可得。師又問一僧曰。姓王姓張姓李俱不¶
是。汝本來姓箇什麼。曰與和尚同姓。師曰。同¶
姓即且從本來姓箇什麼。曰待漢水逆流即
<pb:T_T51n2076_0365c>¶
向和尚道。師曰。即今為什麼不道。曰漢水逆¶
流也未。師乃休。¶

******* 前京兆華嚴寺休靜禪師法嗣
:PROPERTIES:
:head: 前京兆華嚴寺休靜禪師法嗣
:END:
¶

******** 鳳翔府紫陵匡一定覺大師
鳳翔府紫陵匡一大師。師到盤龍見僧¶
問盤龍云。碧潭清似鏡盤龍何處安。龍曰。沈¶
沙不見底浮浪足巑岏。師不肯。自答曰。金¶
龍逈透青霄外。潭中豈曉玉輪機。盤龍肯¶
之。師住後僧問曰。未作人身已前作箇什麼¶
來。師曰。石牛步步水中行。返顧休銜日中¶
草。¶

******* 前筠州九普滿大師法嗣
:PROPERTIES:
:head: 前筠州九峯普滿大師法嗣
:END:
¶

******** 洪州鳳棲山同安院威禪師
洪州鳳棲山同安院威禪師。問。牛頭未見¶
四祖時如何。師曰。路逢神廟子見者盡勤¶
拳。曰見後如何。師曰。室內無靈床渾家不著¶
孝。問祖意教意如何。師曰。玉兔不曾知曉意。¶
金烏爭肯夜頭明。問如何是同安一曲。師曰。¶
靈琴不引人間韻。知音肯度伯牙門。曰誰人¶
知得。師曰。木馬嘶時從彼聽。石人拊掌阿誰¶
聞。曰知音如何。師曰。知音不度耳達者豈同¶
聞。¶

******* 前青林師虔禪師法嗣
:PROPERTIES:
:head: 前青林師虔禪師(洞山第三世住)法嗣
:END:
¶

******** 韶州龍光和尚
韶州龍光和尚。問。人王與法王相見時如¶
何。師曰。越國君王不按劍。龍光一句不曾虧。¶
師上堂良久云。不煩珍重。問如何是西來意。¶
師曰。胡風一扇漢地成機。問撥塵見佛時如¶
何。師拊掌顧視。問如何是龍光一句子。師曰。¶
不空羂索。曰學人不會。師曰唵。問如何是極¶
則為人處。師曰。慇懃付囑後人看。問賓頭盧¶
一身為什麼赴四天下供。師曰。千江共一月
<pb:T_T51n2076_0366a>¶
萬戶盡逢春師有偈曰。¶

#+BEGIN_VERSE
　龍光山頂寶月輪
　照耀乾坤爍暗雲¶
　尊者不移元一質
　千江影現萬家春
#+END_VERSE¶

******** 襄州鳳凰山石門寺獻禪師
襄州鳳凰山石門寺獻禪師京兆人也。自青¶
林受記兩處開法。凡對機多云好好大哥。時¶
謂大哥和尚。初居衡嶽宴坐巖室。屬夾山和¶
尚示寂。眾請師住持。師遂至潭州。時楚王¶
馬氏出城延接。王問。如何是祖師西來大道。¶
師曰。好好大哥。御駕六龍千古秀。玉堦排¶
仗出金門。王仰重延入天冊府供養數日。方¶
至夾山。僧問。今日一會何異靈山。¶
師曰。天垂寶蓋重重異。地湧金蓮葉葉新。曰¶
未審將何法示人。師曰。無絃琴韻流沙界。清¶
和普應大千機。問師唱誰家曲。宗風嗣阿誰。¶
師曰。一曲宮商看品弄。辨寶須知碧眼胡。曰¶
恁麼即清流分洞下滿月照青林。師曰。多子¶
塔前分的意。至今異世度洪音。師自夾山遷¶
至石門。開山創寺再闡玄風。上堂示徒曰。¶
瑠璃殿上光輝之日。日無私。七寶山中晃耀¶
之頭。頭有據。泥牛運步木馬嘶聲。野老謳歌¶
樵人舞袖。太陽路上古曲玄音。林下相逢復¶
有何事。問。月生雲際時如何。師曰。三箇¶
童兒抱華鼓。好好大哥。莫來攔我毬門路。問¶
如何是和尚家風。師曰。騎駿馬驟高樓。鐵鞭¶
指盡胡人路。問如何是石門境。師曰。遍界黃¶
金無異色。往來遊子罷追尋。曰如何是境中¶
人。師曰。無相不居凡聖位。經行鳥道沒蹤由。¶
問眾手淘金誰是得者。師曰。張三李四出金¶
門。遍握乾坤石人在。曰恁麼即不從人得也。
<pb:T_T51n2076_0366b>¶
師曰。三公九卿排班位。看取金雞豎也無問¶
道界無窮際通身絕點痕時如何。師曰。渺渺¶
白雲漫雪岳。轉身玄路莫遲遲。曰未審轉身¶
路在什麼處。師曰。石人舉手分明記。萬年枯¶
骨笑時看。問如如不動時如何。師曰。有什麼¶
了日。曰如何即是。師曰。石戶非關鎖。問如何¶
是石門境。師曰。烏鳶飛叫頻。曰如何是境中¶
人。師曰。風射舊簾櫳。因般若寺遭焚。有人問¶
曰。既是般若為什麼被火燒。師曰。萬里一條¶
鐵。¶

******** 襄州萬銅山廣德和尚
襄州萬銅山廣德和尚(第一世)僧問如何是和尚¶
家風。師曰。山前人不住山後更茫茫。問如何¶
是透法身句。師曰。無力登山水茅戶絕知音。¶
問如何是佛法大意。師曰。始嗟黃葉落又見¶
柳條青。問盡大地是一箇死屍。向什麼處葬。¶
師曰。北邙山下千丘萬丘。師因不安。僧問和¶
尚患箇什麼太羸瘦生。師曰。無思不墜的。曰¶
恁麼即知和尚病源也。師曰。爾道老僧患什¶
麼。曰和尚忌口好。師便打。¶

******** 郢州芭蕉和尚
郢州芭蕉和尚。僧問十二時中如何用心。師¶
曰。櫳樬一木盆。¶

******** 定州石藏慧炬和尚
定州石藏慧炬和尚。問如何是伽藍。師曰。只¶
者箇。曰如何是伽藍中人。師曰。作麼作麼。¶
曰忽遇客來將何秖待。師曰。喫茶去。¶

******* 前洛京白馬遁儒禪師法嗣
:PROPERTIES:
:head: 前洛京白馬遁儒禪師法嗣
:END:
¶

******** 興元府青剉山和尚
興元府青剉山和尚。問如何是和尚家風。師¶
曰。無底籃子拾生菜。問如何是白馬境。師曰。¶
三冬華木秀九夏雪霜飛。¶

******* 前益州北院通禪師法嗣
:PROPERTIES:
:head: 前益州北院通禪師法嗣
:END:

<pb:T_T51n2076_0366c>¶

******** 京兆香城和尚
京兆香城和尚。初參通和尚問。一似兩箇時¶
如何。通曰。一箇賺汝。師乃省悟。問。三光¶
景色謝照燭事如何。師曰。朝邑峯前卓五彩。¶
曰不涉文彩事作麼生。師曰。如今特地過江¶
來。問向上一路請師舉唱。師曰。釣絲鉤不¶
出。問牛頭還得四祖意否。師曰。沙書下點¶
落千字。曰下點後如何。師曰。別將一撮俵人¶
天。曰恁麼即人人有分也。師曰。汝又作麼生。¶
問囊無繫螘之絲厨絕聚蠅之糝時如何。師¶
曰。日捨不求思從妄得。¶

******* 前高安白水本仁禪師法嗣
:PROPERTIES:
:head: 前高安白水本仁禪師法嗣
:END:
¶

******** 京兆重雲智暉禪師
京兆重雲智暉禪師咸秦人也。姓高氏。總角¶
之歲好遊佛宇。誓志出家父不能止。禮圭峯¶
溫和尚剃度。後謁高安仁和尚。獨領微言潛¶
通祕鍵。尋迴洛卜于中灘創溫室院常施藥。¶
有比丘患白癩眾惡之。惟師延迎供養與摩¶
洗垢穢。斯須有神光異香。既而辭去遂失所¶
在。所遺瘡痂馨香酷烈。遂聚而塑觀音像以¶
藏之。梁開平五年忽思林泉。乃歸終南圭峯¶
舊居。師一日閑步。巖岫間倏覩摩衲數珠銅¶
瓶椶笠。觸之即壞。謂侍者曰。此吾前身道具¶
耳。欲就茲建寺以醻昔因。當薙草開基有祥¶
雲蔽日。屯于峯頂久而不散。因目為重雲山。¶
先是谷多猛獸皆自引去。及塞龍潭以通徑。¶
潭中龍亦徙他所。後唐明宗賜額曰長興。學¶
侶臻萃。師上堂有僧問。如何是歸根得旨。¶
師曰。早是忘却。問不意塵生如何是進身一¶
路。師曰。足下已生草前程萬丈坑。問要路坦¶
然如何履踐。師曰。我若指汝則南北東西
<pb:T_T51n2076_0367a>¶
去也。問佛未出世時如何。師曰。一堆泥土。¶
問如何是重雲稱。師曰。任將天下勘。問如¶
何是截鐵之言。師曰。寧死不犯。問如何是¶
重雲境。師曰四時不開華三冬盛芳草。師再¶
歸故山創寺聚徒。涉四十五寒暑。誨人之暇¶
撰歌頌千餘首。度弟子一千五百人。永興節¶
度使王彥超。早遊師戶庭嘗欲披緇。師止之¶
曰。汝當後榮顯為教門外護則可矣。厥後果¶
如師言。及鎮永興與師再會益加尊禮。周顯¶
德三年丙辰夏六月師詣府辭王公屬以山門¶
事。至七月二十四日體中無恙。垂誡門人併¶
示一偈曰。¶

#+BEGIN_VERSE
　我有一間舍
　父母為修蓋¶
　住來八十年
　近來覺損壞¶
　早擬移他處
　事涉有憎愛¶
　待他摧毀時
　彼此無相礙
#+END_VERSE¶

跏趺而逝。壽八十有四。臘六十四。塔于¶
本山。¶

******** 杭州瑞龍院幼璋禪師
杭州瑞龍院幼璋禪師。唐相國夏矦孜之猶¶
子也。大中初伯父司空出鎮廣陵。師方七歲¶
遊慧照寺。聞誦蓮經志求出家。伯父初不¶
允。因絕不飲食。不得已而許之。禮慧遠為¶
師。十七具戒。二十五遊諸禪會。薯山白水咸¶
受心訣。二宗匠深器之。咸通十三年至江陵。¶
會騰騰和尚囑之曰。汝往天台尋靜而棲遇¶
安即止。又值憨憨和尚撫而記曰。汝却後四¶
十年。有巾子夆下菩薩王於江南。當此時吾道¶
昌矣。二逸士各有密言授之。尋抵天台山於¶
靜安鄉創福唐院。乃契騰騰之言。又眾請住
<pb:T_T51n2076_0367b>¶
隱龍院。中和四年淛東饑疫。師於溫台明三¶
郡。收瘞遺骸數千。時謂悲增大士。乾寧中雪¶
峯和尚經遊。遺師椶櫚拂子而去。天祐三年¶
錢尚父遣使童建齎衣服香藥入山致請。師¶
領徒至府庭。署志德大師。就功臣堂安置。日¶
請說法要師請於每年建金光明道¶
場。諸郡黑白大會逾月而散(光明大會始於師也)師將辭¶
歸山。王加戀慕於府城建瑞龍院(文穆王改為寶山院)延¶
請開法。時禪門興盛。斯則憨憨懸記應矣。師¶
上堂謂眾曰。老僧頃年遊歷江外嶺南荊湖¶
但有知識叢林無不參問來。蓋為今日與諸¶
人聚會。各要知箇去處。然諸方終無異說。只¶
教當人歇却狂心休從他覓。但隨方任真亦¶
無真可任。隨時受用亦無時可用。設垂慈苦¶
口。且不可呼晝作夜。更饒善巧。終不能指東¶
為西。脫或能爾。自是神通作怪非干我事。若¶
是學語之輩不自省己知非直。欲向空采¶
華波中取月。還著得心力麼。汝今各且退思¶
忽然肯去。始知瑞龍老漢事不獲已迂迴太¶
甚。還肯麼。。問如何是瑞龍境。師曰。¶
汝道不見得麼。曰如何是境中人。師曰。後生¶
可畏。問廓然無雲如何是中秋月。師曰。最好¶
是無雲。曰恁麼即一輪高掛萬國同觀去也。¶
師曰。揑目之子難與言至。天成二年丁亥夏¶
四月師乞墳塔。尚父命陸仁璋。於西關選¶
地建塔創院。賜名額令僧守護。仍改天台隱¶
龍為隱迹。修塔畢。師入府庭辭尚父。囑以護¶
法恤民之事。剋期順寂。尚父悲悼遣僧主集¶
在城宿德迎引入塔。壽八十有七。臘七十。
<pb:T_T51n2076_0367c>¶

******* 前撫州山匡仁禪師法嗣
:PROPERTIES:
:head: 前撫州疎山匡仁禪師法嗣
:END:
¶

******** 山證禪師
疎山證禪師(第二世)初參仁和尚。得旨後遊歷¶
諸方。謁投子同禪師。投子問曰。近離甚¶
處。曰延平來。投子曰。還將得劍來麼。曰將得¶
來投子曰。呈似老僧看。師乃指面前地上。投¶
子便休。師遂去。三日後投子問主事。新到僧¶
在什麼處。曰當時去也。投子曰。三十年學馬¶
伎昨日被驢撲。師住後僧問。如何是就事學¶
師曰。著衣掃地。曰如何是就理學。師曰。騎¶
牛去穢。曰向上事如何。師曰。溥際不收。問如¶
何是聲色中混融一句。師曰。不辨消不及。曰¶
如何是聲色外別行一句。師曰。難逢不可得。¶

******** 洪州百丈安和尚號明照禪師
洪州百丈安和尚號明照禪師(第十世)問一藏圓¶
光如何是體。師曰。勞汝遠來。曰莫是一藏圓¶
光麼。師曰。更喫一碗茶。問如何是和尚家¶
風。師曰。手巾寸半布。問萬法歸一一歸何處。¶
師曰。未有一箇不問。問如何是極則事。師曰。¶
空王殿上登九五。野老門前不立人。問隨緣¶
認得時如何。師曰。未認得時作麼生。師本新¶
羅國人。自百丈統眾所度弟子。道亘等凡七¶
人。各從參嗣僉化一方。師滅後門人寫影。法¶
眼讚曰。對目誰寫蟾輝。碧池日面月面。輪圓¶
須彌須彌。一指月面豪芒。明照禪師詎曰。違¶
方方塵不指。大悲何起我謂。玄功胡是非是。¶

******** 筠州黃蘗山慧禪師
筠州黃蘗山慧禪師洛陽人也。少出家業經¶
論學。因增受菩薩戒而歎曰。大士攝律儀與¶
吾本受聲聞戒。俱止持作犯也。然於篇聚增¶
減支本通別制意且殊。既微細難防。復於攝¶
善中未嘗行於少分。況饒益有情乎。且世間
<pb:T_T51n2076_0368a>¶
泡幻身命何可留戀哉。由是置講課。欲以身¶
捐於水中飼鱗甲之類。念已將行。偶二禪者¶
接之款話。謂南方頗多知識。師何滯於一隅¶
也。師從此迴意參尋。屬關津嚴緊。乃謂守¶
吏曰。吾非翫山水。誓求祖道。他日必不忘恩¶
也。守者察其志遂不苛留。且謂之曰。師既¶
為法忘軀。迴時願無吝所聞。師欣謝直造¶
疎山。時仁和尚坐法堂受參。師先顧視大眾¶
然後致問曰。剎那便去時如何。疎山曰畐塞。¶
虛空汝作麼生去。師曰。畐塞虛空不如不去。¶
疎山便休。師下堂參第一座。座曰。適觀¶
座主秖對和尚語甚奇特。師曰。此乃率爾實¶
自偶然。敢望慈悲開示愚迷。座曰。一剎¶
那間還有擬議否。師於言下頓省禮謝。退於¶
茶堂悲喜交盈。如是三日。尋住黃蘗山聚眾¶
開法(第二世)終于本山。今塔中全身如生。¶

******** 隋州隋城山護國院守澄淨果大師
隋州隋城山護國院守澄淨果大師。問如何¶
是佛師曰。者驢漢問盡大地是一隻眼底人¶
來師如何。師曰。堦下漢。問諸佛不倒處什¶
麼人履踐。師曰。聃耳鬅頭。曰何人通得彼中¶
信。師曰。驢面獸顋。問隨緣認得時如何。師¶
曰錯。問如何是西來意。師曰。一人傳虛萬人¶
傳實。問不落于將手如何是太阿。師曰。七星¶
光采耀六國罷煙塵。¶

******** 洛京長水靈泉歸仁禪師
洛京長水靈泉歸仁禪師。問如何是祖師意。¶
師曰。仰面獨揚眉迴頭自拍手。問如何是祖¶
師西來的的意。師曰。洛河水逆流。問如何是¶
和尚家風。師曰。騎牛戴席帽過水著靴衫。¶

******** 延州伏龍山延慶院奉璘禪師
延州伏龍山延慶院奉璘禪師。問如何是和尚
<pb:T_T51n2076_0368b>¶
家風。師曰。橫身臥海。日挑燈。問如何是伏¶
龍境。師曰。山峻水流急三春足異華。問和尚¶
還愛財色也無。師曰。愛曰既是善知識。為什¶
麼却財愛色。師曰。知恩者少負恩者多。師¶
問火頭。培火了未。曰低聲。師曰。什麼處得¶
者消息來。曰不假多言。師曰。省錢易飽喫¶
了還飢。問如何是和尚家風。師曰。長虀冷飯。¶
曰又太寂寞生。師曰。僧家合如是。¶

******** 安州大安山省禪師
安州大安山省禪師(第三世)問失路迷人請師直¶
指。師曰。三門前去。問舉步臨危請師指月。師¶
曰。不指月。曰為什麼不指月。師曰。臨坑不推¶
人。問離四句絕百非請和尚道。師曰。我王庫¶
內無如是刀。問重重關鎖信息不通時如何。¶
師曰。爭得到者。曰到後如何。師曰。彼中¶
事作麼生。問如何是真中真。師曰。十字路頭¶
泥佛子。¶

******** 洪州大雄山百丈超禪師
洪州大雄山百丈超禪師海東人也。問祖意¶
與教意同別。師曰。金鷄玉兔聽遶須彌。問日¶
落西山去林中事若何。師曰。洞深雲出晚。㵎¶
曲水流遲。僧辭問曰。今日下山有人問和尚¶
說什麼法。向他道什麼。師曰。但向他道。大¶
雄山上虎生師子兒。¶

******** 洪州天王院和尚
洪州天王院和尚。問國內按劍者是誰。師曰。¶
天王。問百骸俱潰散一物鎮長靈如何。師曰。¶
不墮無壞爛。問如何是佛。師曰錯。¶

******** 常州正勤院蘊禪師
常州正勤院蘊禪師(第一世)魏府人也。姓韓氏。¶
幼而出家老有童顏。得法於疎山之室。¶
問師唱誰家曲宗風嗣阿誰。師曰。適然簫韶¶
外六律不能過。曰不過底事作麼生。師曰。聲
<pb:T_T51n2076_0368c>¶
前拍不散句後覓無蹤。問。如何是正勤一¶
條路。師曰。埿深三尺。曰如何得到。師曰。闍¶
梨從什麼處來。問如何是。禪師曰。石蓮華¶
火泉。曰如何是道。師曰。楞伽峯頂一莖草。¶
曰禪道相去多少。師曰。泥人落水木人撈。師¶
晉天福中將順寂。預告大眾。及期合城士女¶
奔走至院。師囑付訖。怡然坐化。門人葬于院¶
後。經二稔發塔覩全身。儼然髮爪俱長。乃於¶
城東闍維。收舍利真骨重建塔。¶

******** 襄州後洞山和尚
襄州後洞山和尚。問道有又無時如何。師曰。¶
龍頭蛇尾腰間一劍。¶

******** 京兆三相和尚
京兆三相和尚。問如何是無縫塔。師曰。覓縫¶
不得。曰如何是塔中人。師曰。對面不得見。¶

******* 前樂普元安禪師法嗣
:PROPERTIES:
:head: 前樂普元安禪師法嗣
:END:
¶

******** 京兆永安院善靜禪師
京兆永安院善靜禪師京兆人也。姓王氏。父¶
任牧守。母因夢金像覺而有娠。師幼習儒學¶
博通群書。年二十七忽厭浮幻。潛詣終南山¶
禮廣度禪師披削受具。唐天復中南謁樂普¶
安禪師。安器之容其入室。仍典園務力營眾¶
事。有僧辭樂普。普曰。四面是山闍梨向¶
什麼處去。僧無對。樂普曰。限汝十日內下語¶
得中即從汝去。其僧冥搜久之無語。因經¶
行偶入園中。師怪問曰。上座豈不是辭去。今¶
何在此。僧具陳所以堅請代語。師不得已代¶
曰。竹密不妨流水過。山高那阻野雲飛。其¶
僧喜踊師囑之曰。秖對和尚時。不須言是善靜¶
語也。僧遂白樂普。普曰。誰下此語。曰某¶
甲。樂普曰。非汝之語。僧具言園頭所教。¶
樂普至晚上堂謂眾曰。莫輕園頭。他日住一
<pb:T_T51n2076_0369a>¶
城隍五百人常隨也。師尋辭樂普。北還故山¶
結盧而止。道俗歸向。復遊峨眉迴住興元。連¶
帥王公禮重。後歸故鄉屬兵火之後舊寺荒¶
廢。節帥創永安禪苑以居之。徒眾五百餘。僧¶
問。知有道不得時如何。師曰。知有箇什麼。曰¶
不可無也。師曰。恁麼即合道得。曰道即不無¶
爭奈語偏。師曰。水凍魚難躍山寒花發遲問¶
如何是衲衣向上事。師曰。龍魚不出海水月¶
不吞光。問不可以智知不可以識識時如何。¶
師曰。鶴鷺並頭蹋雪睡。月明驚起兩遲疑問¶
如何。是西來意。師曰。壁上畫枯松蜂來不見¶
蘂。問牛頭未見四祖時如何。師曰。異境靈松¶
覩者皆羨。曰見後如何師曰。葉落已枝摧風¶
來不得韻。問如何得生如來家。師曰。披衣望¶
曉論劫不明。曰劫後如何明。師曰。一句不¶
可得。師往遊棘道。被昭宗蒙塵之亂。以晉¶
開運丙午歲冬。鳴犍椎集僧囑累。入方丈東¶
向右脅而化。壽八十有九。臘六十。勅諡淨悟¶
禪師。¶

******** 蘄州烏牙山彥賓禪師
蘄州烏牙山彥賓禪師。問未作人身以前作¶
什麼來。師曰。三脚石牛坡上走。一枝瑞氣月¶
前分。問匹馬單槍直入時如何。師曰。饒爾雄¶
性解拈槍。猶較秦王一步在。問久戰沙場為¶
什麼功名不就。師曰。雙鵰隨箭落李廣不當¶
名。問百步穿楊中的者誰。師曰。將軍不上便¶
橋。金牙徒勞拈筈。問螮蝀飲雲根時如何。師¶
曰。金輪天子下閻浮。鐵饅頭上金花異。¶

******** 鳳翔府青山傳楚禪師
鳳翔府青峯山傳楚禪師涇州人也。性淳貌¶
古眼有三角。承樂普開示心地俾宰于眾事。
<pb:T_T51n2076_0369b>¶
一日樂普問曰。院主汝去什麼處來。師曰。掃¶
雪來。曰雪深多少。師曰。樹上總是。曰得即¶
也得。汝向後有山住箇雪窟定矣。自受記乃¶
訪于白水。白水問。樂普有生機一路是否。師¶
曰是。白水曰。止却生路向熟路上來。師曰。生¶
路上死人無數。熟路上不著活漢。白水曰。此¶
是樂普底爾作麼生。師曰。非但樂普夾山亦¶
不奈何。曰夾山為什麼不奈何。師曰。不見道¶
生機一路。師住後有僧問。佛魔未現向什麼¶
處應。師曰。諸上座聽秖對。問如何是臨機一¶
句。師曰。便道將來。曰請和尚道。師曰。穿過¶
髑髏不知痛處。問如何是明了底人一句。師¶
曰。駿馬寸步不移。鈍鳥昇騰出路。¶

******** 鄧州中度和尚
鄧州中度和尚。問海內不逢師如何是寰中¶
主。師曰。金鷄常報曉時人不自知。問如何是¶
暗中明鏡。師曰。萬機昧不得。曰未審照何物。¶
師曰。什麼物不照。問如何是實際理地不受¶
一塵。佛事門中不捨一法。師曰。真常塵不染¶
海內百川流。問請和尚離聲色外答。師曰。木¶
人常對語有性不能言。¶

******** 嘉州洞谿和尚
嘉州洞谿和尚初問樂普。月樹無根枝覆蔭。¶
請師直指妙幽微。樂普曰。森羅秀處事不相¶
依。淥水千波孤峯自異。師於是領旨承嗣。¶
問蛇師為什麼被蛇吞。師曰。幾度扣問拈¶
不出。¶

******** 京兆臥龍和尚
京兆臥龍和尚初開堂。有僧問。杲日符天際。¶
珠光照舊都。浦津通法海。今日意如何。師¶
曰。寶劍揮時豈該明暗。¶

******* 前江西逍遙山懷忠禪師法嗣
:PROPERTIES:
:head: 前江西逍遙山懷忠禪師法嗣
:END:

<pb:T_T51n2076_0369c>¶

******** 泉州福清院師巍和尚號通玄禪師
泉州福清院師巍和尚號通玄禪師。僧問。枝¶
分夾嶺的紹逍遙寶座既登法雷請震。師曰。¶
逍遙逈物外物外霞不生。問如何是西來的¶
的意。師曰。立雪未為勞斷臂方為的。曰恁麼¶
即一華開五葉芬芳直至今。師曰。因圓三界¶
外果滿十方知。¶

******** 京兆白雲無休禪師
京兆白雲無休禪師。問路逢猛虎如何降伏。¶
師曰。歸依佛歸依法歸依僧。問如何是白雲¶
境。師曰。月夜樓邊海客愁。¶

******* 前袁州盤龍山可文禪師法嗣
:PROPERTIES:
:head: 前袁州盤龍山可文禪師法嗣
:END:
¶

******** 江州盧山永安淨悟禪師
江州盧山永安淨悟禪師。僧問。如何是出家¶
底事。師曰。萬丈懸崖撒手去。曰如何是不出¶
家底事。師曰。逈殊雪嶺安巢節。有異許由掛¶
一瓢。問六門不通如何通信。師曰。闍梨外邊¶
與誰相識。問脫籠頭卸角馱來時如何。師曰。¶
換骨洗腸投紫塞。洪門切忌更銜蘆。問從上¶
諸聖將何示人。師曰。有異祖龍行化節。逈超¶
棲鳳越揚塵。問如何是解作客底人。師曰。寶¶
御珍床猶尚棄。誰能歷劫傍他門。問眾手淘¶
金誰是得者。師曰。黃帝不曾遊赤水。珠承罔¶
象也虛然。問雪覆蘆華時如何。師曰。雖則沍¶
凝呈瑞色。太陽輝後却迷人。¶

******** 袁州木平山善道禪師
袁州木平山善道禪師。初謁樂普問。一漚未¶
發已前如何辨其水脈。樂普曰。移舟諳水勢¶
舉櫂別波瀾。師不愜意乃參盤龍。語同前問。¶
盤龍曰。移舟不辨水舉櫂即迷源。師從此悟¶
入。僧問。如何是西來意。師曰。石羊頭子向東¶
看。問如何是正法眼。師曰。拄杖孔。問如何是¶
不動尊。師曰。浪浪宕宕問如何是木平一句。
<pb:T_T51n2076_0370a>¶
師曰。畐塞虛空。曰畐塞虛空即不問。如何是¶
一句。師乃打之。師凡有新到僧。未許參禮先¶
令運土三擔。而示偈曰。¶

#+BEGIN_VERSE
　南山路仄東山低
　新到莫辭三擔泥¶
　嗟汝在途經日久
　明明不曉却成迷
#+END_VERSE¶

師肉髻羅紋。金陵李氏嚮其道譽。迎請供養¶
待以師禮。嘗問。如何是木平。師曰。不動斤¶
斧。曰如何不動斤斧。師曰。木平。時大法眼禪¶
師。有偈贈曰。¶

#+BEGIN_VERSE
　木平山人
　貌古年復少¶
　相看陌路同
　論心秋月皎¶
　壞衲線非蠶
　助歌聲有鳥¶
　城闕今日來
　一漚曾已曉
#+END_VERSE¶

師異迹頗多此不繁述。滅後門人建塔刊石¶
影本國。諡真寂禪師。塔曰普慧。¶

******** 陝府龍谿和尚
陝府龍谿和尚。上堂謂眾曰。直饒說似箇無¶
縫塔。也不免老僧下一箇橛。作麼生免得下¶
橛。眾無對。師自代曰。下去。僧問。如何是無¶
縫塔。師曰。百寶莊嚴今已了。四門開豁已多¶
時。¶

******* 前撫州黃山月輪禪師法嗣
:PROPERTIES:
:head: 前撫州黃山月輪禪師法嗣
:END:
¶

******** 郢州桐泉山和尚
郢州桐泉山和尚。初參黃山。問天門一合十¶
方無路。有人道得擺手出漳江。師對曰。蟄戶¶
不開龍無龍句。黃山曰。是爾恁麼道。師曰。是¶
即直言是。不是直言不是。黃山曰。擺手出漳¶
江。黃山復問。卞和到處荊山秀。玉印從他天¶
子傳時如何。師曰。靈鶴不於林下憩。野老不¶
重太平年。黃山深肯之。師住後僧問。如何是¶
相傳底事。師曰。龍吐長生水魚吞無盡漚。問
<pb:T_T51n2076_0370b>¶
請師挑揥(他狄切)。師曰。擂鼓轉船頭櫂挑波¶
月。¶

******* 前洛京韶山寰普禪師法嗣
:PROPERTIES:
:head: 前洛京韶山寰普禪師法嗣
:END:
¶

******** 潭州文殊和尚
潭州文殊和尚。僧問。如何是祝融峯前事。師¶
曰。巖前瑞草生。問仁王登位萬姓霑恩。和尚¶
出世何如。師曰。萬里長沙駕鐵船。問如何是¶
本爾莊嚴。師曰。菊華原上景行人去路長。¶
景德傳燈錄卷第二十¶

