#-*- mode: org; -*-
#+DATE: 2011-04-26 17:35:17
#+PROPERTY: baseedition DCS
#+PROPERTY: id T51n2076
#+PROPERTY: title 景德傳燈錄
#+PROPERTY: JUAN 13
#+PROPERTY: LASTPB  <pb:DCS_T51n2076_0252a>
<pb:DCS_T51n2076_0249a>¶
景徳傳燈録卷第十三。¶
懷讓禪師及曹谿別出共七十七人。¶
懷讓第七世。¶
郢州芭蕉山慧清禪師法嗣四人二人見録。¶
郢州興陽清讓禪師。洪州幽谷山法滿¶
禪師。郢州興陽義深禪師芭蕉山第二世住遇禪師。已上二人無機縁語句不録。¶
吉州資福如寳禪師法嗣四人三人見録。¶
吉州資福貞邃禪師。吉州福壽和尚。¶
潭州鹿苑和尚。潭州報慈徳韶大師一人無機縁語句不録。¶
汝州南院和尚法嗣一人見録。¶
汝州風穴延昭禪師。¶
汝州西院思明禪師法嗣一人見録。¶
郢州興陽歸靜禪師。¶
韶州慧林鴻究禪師法嗣一人見録。¶
韶州靈瑞和尚。¶
<pb:DCS_T51n2076_0249b>¶
懷讓第八世。¶
汝州風穴延昭禪師法嗣四人二人見録。¶
汝州廣慧眞禪師。汝州首山省念禪師。¶
鳳翔長興和尚。潭州靈泉和尚。已上二人無機縁語句不録。¶
潭州報慈歸眞大師徳韶法嗣二人見録。¶
蘄州三角山志謙禪師。郢州興陽詞鐸禪師。¶
懷讓第九世。¶
汝州首山省念禪師法嗣一人見録。¶
汾州善昭禪師。¶
曹谿別出第二世。羅浮山定眞和尚法嗣。¶
羅浮山靈運禪師一人無機縁語句不録。¶
制空山道進和尚法嗣。荊州玄覺禪師一人無機縁語句不録。¶
韶州下囘田善快和尚法嗣。善悟禪師一人無機縁語句不録。¶
司空山本淨和尚法嗣。中使楊光庭一人無機縁語句不録。¶
縁素和尚法嗣。韶州小道進禪師。韶州遊寂禪師。已上二人無機縁語句不録。¶
祗陀和尚法嗣。衡州道倩禪師一人無機縁語句不録。¶
南陽慧忠國師法嗣五人一人見録。¶
吉州耽源山眞應禪師。唐肅宗皇帝。代宗皇帝。開封孫知古。¶
<pb:DCS_T51n2076_0250a>¶
鄭州香嚴惟戒禪師。已上四人無機縁語句不録。¶
洛陽荷澤神會大師法嗣一十八人二人見録。¶
黄州大石山福琳禪師。泝水蒙山光寳禪師。¶
磁州法如禪師。懷安郡西隱山進平禪師。澧陽慧演禪師。河陽懷空禪¶
師。南陽圓震禪師。宜春廣敷禪師。江陵行覺禪師。五臺山神英禪師。¶
五臺山無名禪師。南嶽皓玉禪師。宣州志滿禪師。涪州朗禪師。廣陵¶
靈坦禪師。寧州通隱禪師。益州南印禪師。河南尹李常。已上一十六人無機縁語句不録。¶
曹谿別出第三世。¶
下囘田善悟禪師法嗣。潭州無學禪師一人無機縁語句不録。¶
衡州道倩和尚法嗣。湖南如寳禪師一人無機縁語句不録。¶
耽源山眞應和尚法嗣。吉州貞邃禪師一人無機縁語句不録。¶
磁州法如和尚法嗣。荊南惟忠禪師一人無機縁語句不録。¶
河陽懷空和尚法嗣。蔡州道明禪師一人無機縁語句不録。¶
烏牙山圓震禪師法嗣。呉頭陀。四面山法智禪師。已上二人無機縁語句不録。¶
五臺山無名禪師法嗣。五臺華嚴澄觀大師一人無機縁語句不録。¶
益州南印和尚法嗣。義俛禪師一人無機縁語句不録。¶
曹谿別出第四世。¶
荊南惟忠禪師法嗣。道圓禪師。益州如一禪師。奉國神照禪師。¶
<pb:DCS_T51n2076_0250b>¶
盧山東林雅禪師。已上四人無機縁語句不録。忠禪師亦名南院。¶
呉頭陀法嗣。玄固禪師一人無機縁語句不録。¶
曹谿別出第五世。¶
遂州道圓禪師法嗣一人見録。¶
終南山圭峯宗密禪師。¶
奉國神照禪師法嗣。鎭州常一禪師。滑州智遠禪師。¶
鹿臺玄邃禪師。已上三人無機縁語句不録。¶
曹谿別出第六世。¶
圭峯宗密禪師法嗣。圭峯温禪師。慈恩寺太恭禪師。興善寺太¶
錫禪師。萬乘寺宗禪師。瑞聖寺覺禪師。化度寺仁瑜禪師。已上六人無機縁語句不録。¶
鹿臺玄邃禪師法嗣。龍興念禪師一人無機縁語句不録。¶
滑州智遠禪師法嗣。彭門審用禪師。圓照禪師。上方眞禪師。¶
東京法志禪師。已上四人無機縁語句不録。¶
懷讓禪師第七世。¶
前郢州芭蕉山慧清禪師法嗣。¶
郢州興陽山清讓禪師
郢州興陽山清讓禪師。僧問、大通智勝佛十¶
劫坐道場。佛法不現前不得成佛道時如何。¶
師曰、其問甚諦當。僧曰、既是坐道場。爲什麼¶
<pb:DCS_T51n2076_0251a>¶
不得成佛道。師曰、爲伊不成佛。¶
洪州幽谷山法滿禪師
洪州幽谷山法滿禪師。僧問、如何是道。師良久。¶
曰、會麼。僧曰、學人不會。師曰、話道語下無聲、擧¶
揚奧旨。丁寧禪要、如今會取、不須別後消停。¶
前吉州資福如寳禪師法嗣。¶
吉州資福貞邃禪師
吉州資福貞邃禪師(第二世住。)僧問、和尚見古人¶
得何意旨便歇去。師作圓相示之。問、如何是¶
古人歌。師作圓相示之。問、如何是最初一句。¶
師曰、未具世界時、闍梨亦在此。問、百丈卷席¶
意如何。師良久。問、古人道前三三後三三意¶
如何。師曰、汝名什麼。曰、某甲。師曰、喫茶去。師¶
謂衆曰。隔江見資福刹竿便迴去。脚跟也好¶
與三十棒。豈況過江來。時有僧纔出。師曰、不堪¶
共語。問、如何是古佛心。師曰、山河大地。¶
吉州福壽和尚
吉州福壽和尚。僧問、祖意教意同別。師乃展¶
手。問、文殊騎師子、普賢騎象。未審釋迦騎什¶
麼。師擧手云、邪邪。¶
潭州鹿苑和尚
潭州鹿苑和尚。僧問、餘國作佛還有異名也¶
<pb:DCS_T51n2076_0251b>¶
無。師作圓相示之。問、如何是鹿苑一路。師曰、¶
吉了舌頭問將來。問、如何是閉門造車。師曰、¶
南嶽石橋。僧曰、如何是出門合轍。師曰、拄杖頭¶
上挂草鞋。師上堂展手云。天下老和尚諸上座。¶
命根總在這裏。有一僧出曰、還收得也無。師曰、¶
天台石橋側。僧曰、某甲不恁麼。師曰、伏惟尚¶
饗。問、如何是世尊不説説。師曰、須彌山倒。曰、¶
如何是迦葉不聞聞。師曰、大海枯竭。¶
前汝州南院和尚法嗣。¶
汝州風穴延昭禪師
汝州風穴延昭禪師。餘杭人也。初發迹於越¶
州鏡清順徳大師。未臻堂奧。尋詣襄州華嚴¶
院。遇守廓上座。即汝州南院侍者也。乃密探¶
南院宗旨。初見、不禮拜便問曰。入門須辨主、¶
端的請師分。南院以左手拊膝。師喝。南院以¶
右手拊膝。師又喝。南院擧左手曰、這箇即從¶
闍梨。又擧右手曰。這箇又作麼生。師曰、瞎。南¶
院擬拈拄杖次。師曰、作什麼奪拄杖打著老¶
和尚。莫言不道。南院曰、三十年住持。今日被¶
<pb:DCS_T51n2076_0252a>¶
黄面浙子上門羅織。師曰、和尚大似持鉢不¶
得詐道不饑。南院曰、闍梨幾時曾到南院來。¶
師曰、是何言歟。曰、老僧端的問汝。師曰、也不¶
得放過。南院曰、且坐喫茶。師方敍師資之禮。¶
自後應潙仰之懸記、出世聚徒。南院法道由¶
是大振諸方矣。師上堂曰。祖師心印此日全¶
提。去即印住、住即印破。只如不去不住。印即¶
是、不印即是。衆中還有道得者麼。時有盧陂¶
長老問曰。學人有鐵牛之機。請師不搭印。師¶
曰、慣釣鯨鯢澄巨浸。卻嗟蝸歩泥沙。盧陂¶
擬進語。師以拂子驀口打。乃曰、記得前語麼。¶
盧陂曰、記得。師曰、試擧看。盧陂欲開口、師又¶
打一拂。上堂謂衆曰。夫參學眼目臨機直須¶
大用見前。莫自拘於小節。設使言前薦得、猶¶
是滯殼迷風。縱然句下精通。未免觸塗狂見。¶
觀汝諸人從前依他學解。迷昧兩蹊。而今與¶
汝一齊掃卻。箇箇作大師子兒。吒呀地哮吼¶
一聲。壁立千仞。誰敢正眼覰著。若覰著即瞎卻¶
<pb:DCS_T51n2076_0252b>¶
渠眼。問、師唱誰家曲、宗風嗣阿誰。師曰、超然¶
迥出威音外。翹足徒勞讚底沙。問、古曲無音¶
韻、如何和得齊。師曰、木雞啼子夜、芻狗吠天¶
明。問、如何是一稱南無佛。師曰、燈連鳳翅當¶
堂照。月影娥眉䫌面看。問、如何是佛。師¶
曰、如何不是佛。問、未曉玄言、請師直指。師曰、¶
家住海門洲、扶桑最先照。問、朗月當空時如¶
何。師曰、不從天上輥、任向地中埋。問、如何是¶
佛。師曰、嘶風木馬縁無絆。背角泥牛痛下鞭。¶
問、如何是廣慧劍。師曰、不斬死漢。問、古鏡未¶
磨時如何。師曰、天魔膽裂。僧曰、磨後如何。師¶
曰、軒轅無道。僧問、朗月當空時如何。師曰、不在¶
團天、且居●里。問、矛盾本成雙翳病。帝網明珠¶
事若何。師曰、爲山登九仞、捻土定千鈞。僧曰、如¶
何。師曰、如何。問、干木奉文侯、知心有幾人。師曰、¶
少年曾決龍蛇陣。老倒還聽稚子歌。問、如何是¶
清涼山中主。師曰、一句不遑無著問。迄今猶¶
作野盤僧。問、句不當機、如何顯道。師曰、大昴¶
<pb:DCS_T51n2076_0253a>¶
縱同天、日輪不當午。問、如何是和尚家風。師¶
曰、鶴有九皐難翥翼。馬無千里漫追風。問、如¶
何是佛。師曰、勿使異人聞。問、未有之言請師¶
試道。師曰、入市能長嘯、歸家著短衣。問、夏終¶
今日、師意如何。師曰、不憐鵝護雪、且喜臘人¶
氷。問、歸郷無路時如何。師曰、平窺紅爛處暢¶
殺子平生。師赴州衙請上堂。有僧問曰。人王¶
與法王相見時如何。師曰、大舞遶林泉、世間¶
無憂喜。僧曰、共譚何事。師曰、虎豹巖前曾宴¶
坐。隼旟光裏播眞宗。問、摘葉尋枝即不問。如¶
何是直截根源。師曰、赴供凌晨入、開堂帶雨¶
歸。問、凡有所問盡是捏怪。請師直指根源。師¶
曰、罕逢穿耳客、多遇刻舟人。問、正當恁麼時¶
如何。師曰、盲龜値木雖優穩。枯木生華物外¶
春。問、如何是密室中事。師曰、出袖譚今古、迴¶
顏獨皺眉。問、驪龍頷下珠如何取得。師曰、曾¶
向海邊乾竹刺。直至如今治素琴。問、大舸搖¶
空、如何擧櫂。師曰、自在不點胸、渾家不喜見。¶
<pb:DCS_T51n2076_0253b>¶
問、追風難把捉、前程事若何。師曰、波斯衣¶
解。問、誕生王子還假及第否。師曰、一句擬光¶
禪子問。三緘恐負古人機。問、隨縁不變者忽¶
遇知音人時如何。師曰、披莎側笠千峯裏。引¶
水澆蔬五老前。問、刻舟求不得、當體事如何。¶
師曰、大勳不立賞、柴扉草自深。問、從上古人¶
印印相契、如何是印底眼。師曰、輕囂道者知¶
機變。拈與霑魂拭涙巾。問、九夏賞勞、請師言¶
薦。師曰、出岫拂開龍洞雨。汎波僧涌鉢嚢花。¶
問、最初自恣合對何人。師曰、一把香芻拈未¶
下。六環金錫響搖空。問、西祖傳來請師端的。¶
師曰、一犬吠虚、千猱啀實。問、王道與佛道相¶
去幾何。師曰、芻狗吠時天地合。木雞啼後祖¶
燈輝。問、祖師心印請師拂拭。師曰、祖月凌空¶
圓聖智。何山松桧不青青。問、大衆雲集、請師¶
説法。師曰、赤脚人趁兎、著鞾人喫肉。問、不曾¶
博覽空王教。略借玄機試道看。師曰、白玉無¶
瑕、卞和刖足。問、如何是無爲之句。師曰、寳燭¶
<pb:DCS_T51n2076_0254a>¶
當軒顯、紅光爍太虚。問、如何是臨機一句。師¶
曰、因風吹火用力不多。問、素面相呈時如何。¶
師曰、拈卻蓋面帛。問、如何是衲僧氣息。師曰、¶
膝行肘歩、大衆見之。問、紫菊半開秋已至。月¶
圓當戸意如何。師曰、月生蓬島人皆望。昨夜¶
遭霜子不知。問、如何是直截一路。師曰、直截¶
迂曲。問、如何是師子吼。師曰、阿誰要汝野干¶
鳴。問、如何是諦實之言。師曰、心懸壁上。問、心¶
不能縁口不能言時如何。師曰、逢人但恁麼¶
擧看。問、龍透清潭時如何。師曰、印●捺尾。問、¶
任性浮沈時如何。師曰、牽牛不入欄。問、有無¶
倶無去處時如何。師曰、三月懶遊花下路。一¶
家愁閉雨中門。問、語默渉離微。(肇法師寶藏論離微體淨¶
品云、其入離、其出微。知入離外塵無所依。知出微内心無所爲。内心無所爲、諸見不能移。¶
外塵無所依、萬有不能機。萬有不能機、想慮不乘馳。諸見不能移、寂滅不思議。可謂本淨¶
體離微也。據入故名離。約用故名微。混而爲一、無離無微。體淨不可染、無染故無淨。¶
體微¶
不可有、無有故無無。)如何通不犯。師曰、常憶江南三月¶
<pb:DCS_T51n2076_0254b>¶
裏。鷓鴣啼處野花香。問、百了千當時如何。師¶
曰、不許夜行投明須到。問、無地容身時如何。¶
師曰、熊耳塔開無叩客。僧曰、如何即是。師曰、¶
快須斷卻。問、盡大地人來一時致問。如何祇¶
對。師曰、子期琴韻勿知音。問、央堀逼佛時如¶
何。師曰、大家保護萬迴憨。問、心印未明如何¶
得入。師曰、雖聞酋師投歸款。未見牽羊納璧¶
來。問、如何是臨濟下事。師曰、桀犬吠尭。問、如¶
何是齧鏃事。師曰、孟浪借辭論馬角。問、不修¶
定慧爲什麼成佛無疑。師曰、金雞專報曉、漆¶
桶黒光生。問、一念萬年時如何。師曰、拂石僊¶
衣破。問、洪鐘未撃時如何。師曰、充塞大千無¶
不韻。妙含幽致豈能分。僧曰、撃後如何。師曰、¶
石壁山河無障礙。翳消開後好沾聞。問、如何¶
是西來意。師曰、尋山水盡山無盡。問、大人相¶
爲什麼不具足。師曰、鴟梟夜半欺鷹隼。問、今¶
古纔分請師密要。師曰、截卻重舌。問、如何是¶
大人相。師曰、赫赤窮。僧曰、未審和尚二時如¶
何。師曰、携籮挈杖。問、如何是賓中主。師曰、入¶
<pb:DCS_T51n2076_0255a>¶
市雙瞳瞽。曰、如何是主中賓。師曰、迴鑾兩曜¶
新。曰、如何是賓中賓。師曰、攅眉坐白雲。曰、如¶
何是主中主。師曰、磨礱三尺刄、待斬不平人。¶
問、如何是钁頭邊意。師曰、山前一片青。問、如¶
何是佛師。師曰、杖林山下竹筯鞭。¶
前汝州西院思明禪師法嗣。郢州興陽歸靜禪師
郢州興陽歸¶
靜禪師。初參西院、乃問曰。擬問不問時如何。¶
西院便打。師良久。西院云、若喚作棒、眉鬚墮¶
落。師於言下大悟。僧問、師唱誰家曲、宗風嗣¶
阿誰。師曰、少室峯前無異路。¶
前韶州慧林鴻究禪師法嗣。韶州靈瑞和尚
韶州靈瑞和¶
尚。有人問、如何是佛。師喝云、汝是村裏人。問、¶
如何是西來意。師曰、十萬八千里。問、如何是¶
本來心。師曰、坐卻毘盧頂、出沒太虚中。¶
前風穴延昭禪師法嗣。汝州廣慧眞禪師
汝州廣慧眞禪師。¶
僧問、如何是廣慧境。師曰、小寺前頭資慶後。¶
問、如何是和尚家風。師曰、杴爬钁子。汝州首山省念禪師
汝州¶
首山省念禪師。莱州人也。姓狄氏。受業於本¶
<pb:DCS_T51n2076_0255b>¶
部南禪院。得法於風穴。初住首山、爲第一世。¶
開堂日、有僧問曰。師唱誰家曲、宗風嗣阿誰。¶
師曰、少室巖前親掌視。僧曰、更請洪音和一¶
聲。師曰、如今也要大家知。師謂衆曰。佛法付¶
與國王大臣有力檀越。令燈燈相然相續不¶
斷至于今日。大衆且道、相續箇什麼。師良久¶
又曰。今日須是迦葉師兄始得。僧問、如何是¶
和尚家風。師曰、一言截斷千江口。萬仞峯前¶
始得玄。問、如何是首山境。師曰、一任衆人看。¶
僧曰、如何是境中人。師曰、喫棒得也未。僧禮¶
拜。師曰、且待別時。問、如何是祖師西來意。師¶
曰、風吹日炙。問、從上諸聖向什麼處行履。師¶
曰、牽犂拽杷。問、古人拈槌竪拂、意旨如何。師¶
曰、孤峯無宿客。僧曰、未審意旨如何。師曰、不¶
是守株人。問、如何是菩提路。師曰、此去襄縣¶
五里。僧曰、向上事如何。師曰、往來不易。問、諸¶
聖説不盡處請師擧唱。師曰、萬里神光都一¶
照。誰人敢竝日輪齊。問、一樹還開華也無。師¶
<pb:DCS_T51n2076_0256a>¶
曰、開來久矣。僧曰、未審還結子也無。師曰、昨¶
夜遭霜了。問、臨濟喝徳山棒。未審明得什麼¶
邊事。師曰、汝試道看。僧喝。師曰、瞎。僧再喝。師¶
曰、這瞎漢、只麼亂喝作麼。僧禮拜。師便打。問、¶
四衆圍繞、師説何法。師曰、打草蛇驚。僧曰、未¶
審怎麼生下手。師曰、適來幾合喪身失命。問、¶
二龍爭珠、誰是得者。師曰、得者失。僧曰、不得¶
者又如何。師曰、珠在什麼處。問、維摩默然、文¶
殊贊善。未審此意如何。師曰、當時聽衆必不¶
如是。僧曰、未審維摩默然意旨如何。師曰、知¶
恩者少、負恩者多。問、一切諸佛皆從此經出。¶
如何是此經。師曰、低聲低聲。僧曰、如何受持。¶
師曰、切不得汚染。問、世尊滅後、法付何人。師¶
曰、好箇問頭無人答得。問、見色便見心、諸法¶
無形。將何所見。師曰、一家有事百家忙。僧曰、¶
學人不會乞師再指。師曰、三日後看取。問、如¶
人入京朝聖主。只到潼關便卻迴時如何。師¶
曰、猶是鈍漢。問、路逢達道人、不將語默對。未¶
<pb:DCS_T51n2076_0256b>¶
審將什麼對。師曰、瞥爾三千界。問、一句了然¶
超百億、如何是一句。師曰、到處擧似人。僧曰、¶
畢竟事如何。師曰、但知恁麼道。問、如何是古¶
佛心。師曰、鎭州蘿蔔重三斤。問、虚心以何爲¶
體。師曰、老僧在汝脚底。僧曰、和尚爲什麼在¶
學人脚底。師曰、知汝是箇瞎漢。問、如何是玄¶
中的。師曰、有言須道卻。僧曰、此意如何。師曰、¶
無言鬼也瞋。問、如何是衲僧眼。師曰、此問猶¶
不當。僧曰、當後如何。師曰、堪作什麼。問、如何¶
得離衆縁去。師曰、千年一遇。僧曰、不離時如¶
何。師曰、立在衆人前。問、如何是大安樂底人。¶
師曰、不見有一法。僧曰、將何爲人。師曰、謝闍¶
梨領話。問、如何是常在底人。師曰、亂走作麼。¶
問、一毫未發時如何。師曰、路逢穿耳客。僧曰、¶
發後如何。師曰、不用更遲疑。問、無弦琴請師¶
音韻。師良久曰、還聞麼。僧曰、不聞。師曰、何不¶
高聲問著。問、學人久處沈迷、請師一接。師曰、¶
老僧無恁麼閑功夫。僧曰、和尚爲什麼如此。¶
<pb:DCS_T51n2076_0257a>¶
師曰、要行即行、要坐即坐。問、如何是離凡聖¶
底句。師曰、嵩山安和尚。僧曰、莫便是和尚極¶
則處否。師曰、南嶽讓禪師。問、學人乍入叢林、¶
乞師指示。師曰、闍梨到此多少時也。僧曰、已¶
經冬夏。師曰、莫錯擧似人。問、有一人蕩盡來¶
時、師還接否。師曰、蕩盡即不無、那箇是誰。僧¶
曰、今日風高月冷。師曰、僧堂内幾人坐臥。僧¶
無對。師曰、賺殺老僧。問、如何是梵音相。師曰、¶
驢鳴狗吠。問、如何是徑截一路。師曰、或在山¶
間、或在樹下。問、曹谿一句天下人聞。未審和¶
尚一句什麼人得聞。師曰、不出三門外。僧曰、¶
爲什麼不出三門外。師曰、擧似天下人。僧問、¶
如何是和尚不欺人眼。師曰、看看冬到來。僧¶
曰、究竟如何。師曰、即便春風至。問、遠聞和尚¶
無絲可挂、及至到來。爲什麼有山可守。師曰、¶
道什麼。僧喝。師亦喝。僧禮拜。師曰、放汝二十¶
棒。師次住寳安山廣教院、亦第一世。後徇衆¶
請入城下寳應院。(即南院第三世。)三處法席、海衆常¶
<pb:DCS_T51n2076_0257b>¶
臻。淳化三年十二月四日午時。上堂説偈示¶
衆曰。今年六十七。老病隨縁且遣日。今年¶
記卻來年事。來年記著今朝日。至四年、月¶
日與時無爽前記。上堂辭衆仍説偈曰。¶
白銀世界金色身。情與非情共一眞。明暗盡¶
時倶不照。日輪午後是全身。言訖安坐。日¶
將昳而逝。壽六十有八。茶毘收舍利。¶
前潭州報慈歸眞大師徳韶法嗣。蘄州三角山志謙禪師
蘄州三¶
角山志謙禪師。僧問、如何是佛。師曰、速禮三¶
拜。郢州興陽詞鐸禪師
郢州興陽詞鐸禪師。(第三世住。)僧問、佛界與¶
衆生界相去多少。師曰、道不得。僧曰、眞箇那。¶
師曰、有些子。問、傘蓋忽臨於寳座。師今何異¶
鵲巣時。師曰、道不得。僧曰、即今底。師曰、輸汝¶
一佛法。前汝州首山省念禪師法嗣。¶
汾州善昭禪師
汾州善昭禪師。上堂謂衆曰。凡一句語須具¶
三玄門。毎一玄門須具三要。有照有用。或先¶
照後用、或先用後照。或照用同時、或照用不¶
同時。先照後用、且要共你商量。先用後照、你也¶
<pb:DCS_T51n2076_0258a>¶
須是箇人始得。照用同時、你作麼生當抵。¶
照用不同時、你又作麼生湊泊。僧問、如何是¶
大道之源。師曰、掘地覓青天。曰、何得如此。師¶
曰、識取幽玄。問、如何是賓中賓。師曰、合掌庵¶
前問世尊。曰、如何是賓中主。師曰、對面無儔¶
侶。曰、如何是主中賓。師曰、陣雲横海上、抜劍¶
撹龍門。曰、如何是主中主。師曰、三頭六臂擎¶
天地。忿怒那吒撲帝鍾。曹谿別出第二世。¶
前南陽慧忠國師法嗣。¶
吉州耽源山眞應禪師
吉州耽源山眞應禪師。爲國師侍者時。一日¶
國師在法堂中。師入來。國師乃放下一足。師¶
見便出。良久卻迴。國師曰、適來意怎麼生。師¶
云、向阿誰説即得。國師曰、我問你。師云、什麼¶
處見某甲。師又問、百年後有人問極則事如¶
何。國師曰、幸自可憐生。須要覓箇護身符子¶
作麼。異日師携籃子歸方丈。國師問、籃裏什¶
麼物。師曰、青梅。國師曰、將來何用。師曰、供養¶
國師。曰、青在爭堪供養。師曰、以此表獻。國師¶
<pb:DCS_T51n2076_0258b>¶
曰、佛不受供養。師曰、某甲只恁麼、和尚如何。¶
國師曰、我不供養。師曰、爲什麼不供養。國師¶
曰、我無果子。百丈海和尚在泐潭山牽車次。¶
師曰、車在這裏牛在什麼處。海斫額。師乃拭¶
目。麻谷問、十一面觀音豈不是聖。師曰、是。麻¶
谷與師一掴。師曰、想汝未到此境。國師諱日¶
設齋。有僧問曰、國師還來否。師曰、未具他心。¶
曰、又用設齋作麼。師曰、不斷世諦。¶
洛陽荷澤神會大師法嗣。¶
黄州大石山福琳禪師
黄州大石山福琳禪師。荊州人也。姓元氏。本¶
儒家子幼歸釋氏。就玄靜寺謙著禪師剃度¶
登戒。遊方遇荷澤師示無念靈知不從縁有。¶
即煥然見諦。後抵黄州大石山結庵而居。四¶
方禪侶依之甚衆。唐興元二年入滅。壽八十¶
有二。沂水蒙山光寳禪師
沂水蒙山光寳禪師。并州人也。姓周¶
氏。初謁荷澤和尚、服勤左右。荷澤一日謂之¶
曰。汝名光寳名以定體。寳即己有、光非外來。¶
縱汝意用而無少乏。長夜蒙照而無間歇。汝¶
<pb:DCS_T51n2076_0259a>¶
還信否。師曰、信則信矣。未審光之與寳同耶¶
異耶。荷澤曰、光則寳寳則光。何有同異之名¶
乎。師曰、眼耳縁聲色時。爲復抗行爲有迴互。¶
荷澤曰、抗互且置。汝指何法爲聲色之體乎。¶
師曰、如師所説、即無有聲色可得。荷澤曰、汝¶
若了聲色體空。亦信眼耳諸根及與凡聖平¶
等如幻。抗行迴互其理昭然。師由是領悟。禮¶
辭而去。初隱沂水蒙山。唐元和二年圓寂。壽¶
年九十。曹谿別出第五世¶
前遂州道圓禪師法嗣。終南山圭峯宗密禪師
終南山圭峯宗密¶
禪師。果州西充人也。姓何氏。家本豪盛。髫齔¶
通儒書冠歳探釋典。唐元和二年將赴貢擧。¶
偶造圓和尚法席、欣然契會。遂求披削、當年¶
進具。一日隨衆僧齋于府吏任潅家。居下位、¶
以次受經得圓覺十二章。覽未終軸、感悟流¶
涕。歸以所悟之旨告于圓。圓撫之曰。汝當大¶
弘圓頓之教。此諸佛授汝耳。行矣無自滯於¶
一隅也。師涕泣奉命、禮辭而去。因謁荊南張¶
<pb:DCS_T51n2076_0259b>¶
禪師(南印。)張曰、傳教人也。當宣導於帝都。復見¶
洛陽照禪師(奉國神照。)照曰、菩薩人也誰能識之。¶
尋抵襄漢。因病僧付華嚴疏。即上都澄觀大¶
師之所撰也。師未甞聽習、一覽而講。自欣所¶
遇曰。向者諸師述作、罕窮厥旨。未若此疏辭¶
源流暢、幽賾煥然。吾禪遇南宗、教逢圓覺。一¶
言之下、心地開通。一軸之中、義天朗耀。今復¶
偶茲絶筆、罄竭于懷。曁講終、思見疏主。時屬¶
門人太恭斷臂醻恩。師先齎書上疏主。遥敍¶
師資、往復慶慰。尋太恭痊損、方隨侍至上都。¶
執弟子之禮。觀曰、毘盧華藏能隨我遊者、其¶
汝乎。師預觀之室。雖日新其徳。而認筌執象¶
之患永亡矣。北遊清涼山。迴住鄠縣草堂寺。¶
未幾復入寺南圭峯蘭若。大和中徴入内賜¶
紫衣。帝累問法要、朝士歸慕。惟相國裴公休。¶
深入堂奧受教爲外護。師以禪教學者互相¶
非毀。遂著禪源諸詮。寫録諸家所述詮表。禪¶
門根源。道理文字句偈集爲一藏、(或云一百卷。)以¶
<pb:DCS_T51n2076_0260a>¶
貽後代。其都序略曰。禪是天竺之語、具云禪¶
那。翻云思惟修、亦云靜慮。皆是定慧之通稱¶
也。源者是一切衆生本覺眞性。亦名佛性、亦¶
名心地。悟之名慧修之名定。定慧通名爲禪。¶
此性是禪之本源。故云禪源。亦名禪那理行¶
者。此之本源是禪理。忘情契之是禪行。故云¶
理行。然今所集諸家述作。多譚禪理、少説禪¶
行。故且以禪源題之。今時有但目眞性爲禪¶
者。是不達理行之旨。又不辨華竺之音也。然¶
非離眞性別有禪體。但衆生迷眞合塵即名¶
散亂。背塵合眞名爲禪定。若直論本性。即非¶
眞非妄無背無合無定無亂。誰言禪乎。況此¶
眞性非唯是禪門之源。亦是萬法之源、故名¶
法性。亦是衆生迷悟之源。故名如來藏藏識。¶
(出楞伽經。)亦是諸佛萬徳之源、故名佛性。(涅槃等經。)亦¶
是菩薩萬行之源、故名心地。(梵網經心地法門品云。是諸佛¶
之本源。行菩薩道之根本。是大衆諸佛子之根本也。)萬行不出六波羅¶
蜜。禪門但是六中之一、當其第五。豈可都目¶
<pb:DCS_T51n2076_0260b>¶
眞性爲一禪行哉。然禪定一行最爲神妙。能¶
發起性上無漏智慧。一切妙用萬行萬徳。乃¶
至神通光明皆從定發。故三乘學人。欲求聖¶
道必須修禪。離此無門離此無路。至於念佛¶
求生淨土。亦修十六觀禪。及念佛三昧般舟¶
三昧。又眞性即不垢不淨凡聖無差。禪則有¶
淺有深階級殊等。謂帶異計欣上厭下而修¶
者。是外道禪。正信因果亦以欣厭而修者。是¶
凡夫禪。悟我空偏眞之理而修者。是小乘禪。¶
悟我法二空所顯眞理而修者。是大乘禪。(上四¶
類皆有四色四空之異也。)若頓悟自心本來清淨元無煩¶
惱。無漏智性本自具足。此心即佛畢竟無異。¶
依此而修者、是最上乘禪。亦名如來清淨禪。¶
亦名一行三昧。亦名眞如三昧。此是一切三¶
昧根本。若能念念修習。自然漸得百千三昧。¶
達磨門下展轉相傳者、是此禪也。達磨未到。¶
古來諸家所解。皆是前四禪八定。諸高僧修¶
之皆得功用。南嶽天台令依三諦之理。修三¶
<pb:DCS_T51n2076_0261a>¶
止三觀。教義雖最圓妙。然其趣入門戸次第。¶
亦只是前之諸禪行相。唯達磨所傳者、頓同¶
佛體。迥異諸門、故宗習者難得其旨。得即成¶
聖、疾證菩提。失則成邪、速入塗炭。先祖革昧¶
防失。故且人傳一人。後代已有所憑。故任千¶
燈千照。洎乎法久成弊、錯謬者多。故經論學¶
人疑謗亦衆。原夫佛説頓教漸教。禪開頓門¶
漸門。二教二門各相符契。今講者偏彰漸義。¶
禪者偏播頓宗。禪講相逢、胡越之隔。宗密不¶
知宿生何作。薫得此心。自未解脱、欲解他縛。¶
爲法亡於躯命。愍人切於神情。(亦如淨名云。若自有縛能¶
解他縛無有是處。然欲罷不能。驗是宿習難改故。)毎歎人與法差、法¶
爲人病。故別撰經律論疏。大開戒定慧門。顯¶
頓悟資於漸修。證師説符於佛意。意既本末¶
而委示。文乃浩博而難尋。汎學雖多、秉志者¶
少。況迹渉名相、誰辨金鍮。徒自疲勞、未見機¶
感。雖佛説悲増是行。而自慮愛見難防。遂捨¶
衆入山、習定均慧。前後息慮、相繼十年。(云前後者。¶
<pb:DCS_T51n2076_0261b>¶
中間被敕追入内住城二年。方卻表請歸山也。)微細習情起滅彰於¶
靜慧。差別法義羅列現於空心。虚隙日光、纖¶
埃擾擾。清潭水底、影像昭昭。豈比夫空守默¶
之癡禪。但尋文之狂慧者也。然本因了自心¶
而辨諸教。故懇情於心宗。又因辨諸教而解¶
修心。故虔誠於教義。教也者諸佛菩薩所留¶
經論也。禪也者諸善知識所述句偈也。但佛¶
經開張。羅大千八部之衆。禪偈撮略、就此方¶
一類之機。羅衆則莽蕩難依。就機則指的易¶
用。今之纂集、意在斯焉。裴休爲之序曰。諸宗¶
門下、皆有達人。然各安所習、通少局多。數十¶
年中、師法益壞。以承禀爲戸牖、各自開張。以¶
經論爲干戈、互相攻撃。情隨函矢而遷變。¶
(周禮曰、函人爲甲。孟子曰、矢人豈不仁於函人哉。函人唯恐傷人。矢人唯恐不傷人。¶
蓋所¶
習之術使然也。今學者但隨宗徒彼此相非耳。)法逐人我以高低。是¶
非紛挐、莫能辨析。則向者世尊菩薩諸方教¶
宗。適足以起諍後人。増煩惱病、何利益之有¶
哉。圭山大師久而歎曰。吾丁此時、不可以默¶
<pb:DCS_T51n2076_0262a>¶
矣。於是以如來三種教義。印禪宗三種法門。¶
融缾盤釵釧爲一金。撹酥酪醍醐爲一味。振¶
綱領而擧者皆順。(荀子云、如振裘領。屈五指而頓之。順者不可勝數。)¶
據會要而來者同趣。(周易略例云。處會要以觀方來。則六合輻輳未¶
足多也。都序據圓教以印諸宗。雖百家亦無所不統。)尚恐學者之難明¶
也。又復直示宗源之本末。眞妄之和合。空性¶
之隱顯。法義之差殊。頓漸之異同、遮表之迴¶
互、權實之深淺、通局之是非。若吾師者。捧佛¶
日而委曲迴照、疑曀盡除。順佛心而横亘大¶
悲、窮劫蒙益。則世尊爲闡教之主。吾師爲會¶
教之人。本末相符、遠近相照。可謂畢一代時¶
教之能事矣。(自世尊演教至今日。會而通之能事方畢。)或曰、自如¶
來未甞大都而通之。今一旦違宗趣而不守。¶
廢關防而不據。無乃乖祕藏密契之道乎。答¶
曰、如來初雖別説三乘。後乃通爲一道。(三十年前。¶
或説小乘、或説空教。或説相教、或説性教。聞者各隨機證悟。不相通知也。四十年後。¶
坐靈¶
鷲而會三乘。詣拘尸而顯一性。前後之軌則也。)故涅槃經迦葉菩薩¶
<pb:DCS_T51n2076_0262b>¶
曰。諸佛有密語無密藏。世尊讚之曰。如來之¶
言、開發顯露、清淨無翳。愚人不解、謂之祕藏。¶
智者達了、則不名藏。此其證也。故王道興則¶
外戸不閉。而守在戎夷。佛道備、則諸法總持。而¶
防在魔外。(涅槃圓教、和會諸法。唯簡別魔説及外道邪宗耳。)不當復¶
執情攘臂於其間也。(師又著圓覺大小二疏鈔。法界觀門原人等論。¶
皆裴休爲之序引、盛行於世。)師會昌元年正月六日。於興¶
福塔院坐滅。二十二日道俗等奉全身于圭¶
峯。二月十三日茶毘。得舍利、明白潤大。後門¶
人泣而求之。皆得於煨燼。乃藏之石室。壽六¶
十有二臘三十四。遺誡令舁屍施鳥獸。焚其¶
骨而散之。勿得悲慕以亂禪觀。毎清明上山、¶
必講道七日。其餘住持儀則、當合律科。違者¶
非吾弟子。持服四衆數千百人、哀泣喧野。曁¶
宣宗再闢眞教。追謚定慧禪師、塔曰青蓮。蕭¶
俛相公呈己見解。請禪師注釋曰。荷澤云、見¶
清淨體於諸三昧。八萬四千諸波羅蜜門。皆¶
於見上一時起用、名爲慧眼。右當眞如相應¶
之時。(善惡不思。空有不念。)萬化寂滅。(萬法倶從思想縁念而生。皆是虚空、¶
<pb:DCS_T51n2076_0263a>¶
故云化也。既一念不生、則萬法不起。故不待泯之、自然寂滅也。)此時更無所¶
見。(照體獨立。夢智亡階。)三昧諸波羅蜜門。亦一時空¶
寂、更無所得。(散亂與三昧、此岸與彼岸。是相待對治之説。若知心無念見性¶
無生。則定亂眞妄一時空寂。故無所得也。)不審此是見上一時起¶
用否。(然見性圓明、理絶相累。即絶相爲妙用。住相爲執情。於八萬法門一一皆爾。一¶
法有爲一塵。一法空爲一用。故云、見清淨體則一時起用矣。)望於此後示¶
及。俛状。答史山人十問。(問答各是一本。今參而寫之。)一問、¶
云何是道何以修之。爲復必須修成。爲復不¶
假功用。答、無礙是道覺妄是修。道雖本圓、妄¶
起爲累。妄念都盡即是修成。二問、道若因修¶
而成。即是造作。便同世間法虚僞不實成而¶
復壞。何名出世。答、造作是結業、名虚僞世間。¶
無作是修行、即眞實出世。三問、其所修者爲¶
頓爲漸。漸則忘前失後。何以集合而成。頓則¶
萬行多方。豈得一時圓滿。答、眞理即悟而頓¶
圓。妄情息之而漸盡。頓圓如初生孩子。一日¶
而肢體已全。漸修如長養成人。多年而志氣¶
方立。四問、凡修心地之法。爲當悟心即了。爲¶
<pb:DCS_T51n2076_0263b>¶
當別有行門。若別有行門何名南宗頓旨。若¶
悟即同諸佛、何不發神通光明。答、識冰池而¶
全水。籍陽氣而鎔消。悟凡夫而即眞。資法力¶
而修習。冰消則水流潤。方呈漑滌之功。妄盡¶
則心靈通。始發通光之應。修心之外、無別行¶
門。五問、若但修心而得佛者。何故諸經復説。¶
必須莊嚴佛土教化衆生。方名成道。答、鏡明¶
而影像千差。心淨而神通萬應。影像類莊嚴¶
佛國。神通則教化衆生。莊嚴而即非莊嚴。影¶
像而亦色非色。六問、諸經皆説度脱衆生。衆¶
生且即非衆生。何故更勞度脱。答、衆生若是¶
實度之則爲勞。既自云即非衆生。何不例度¶
而無度。七問、諸經説佛常住。或即説佛滅度。¶
常即不滅、滅即非常。豈不相違。答、離一切相¶
即名諸佛。何有出世入滅之實乎。見出沒者¶
在乎機縁。機縁應、則菩提樹下而出現。機縁¶
盡、則娑羅林間而涅槃。其猶淨水無心、無像¶
不現。像非我有、蓋外質之去來。相非佛身、豈¶
<pb:DCS_T51n2076_0264a>¶
如來之出沒。八問、云何佛化所生吾如彼生。¶
佛既無生、生是何義。若言心生法生、心滅法¶
滅。何以得無生法忍耶。答、既云如化、化即是¶
空。空即無生、何詰生義。生滅滅已、寂滅爲眞。¶
忍可此法無生。名曰無生法忍。九問、諸佛成¶
道説法。祇爲度脱衆生。衆生既有六道。佛何¶
但住在人中現化。又佛滅後付法於迦葉。以¶
心傳心乃至此方七祖。毎代祇傳一人。既云¶
於一切衆生皆得一子之地。何以傳授不普。¶
答、日月麗天、六合倶照。而盲者不見、盆下不¶
知。非日月不普、是障隔之咎也。度與不度、義¶
類如斯。非局人天揀於鬼畜。但人道能結集¶
傳授不絶。故祇知佛現人中也。滅度後委付¶
迦葉。展轉相承一人者。此亦蓋論當代爲宗¶
教主。如土無二王。非得度者唯尓數也。十問、¶
和尚因何發心。慕何法而出家。今如何修行¶
得何法味。所行得至何處地位。今住心耶修¶
心耶。若住心妨修心。若修心則動念不安。云¶
<pb:DCS_T51n2076_0264b>¶
何名爲學道。若安心一定、則何異定性之徒。¶
伏願大徳運大慈悲。如理如如次第爲説。答、¶
覺四大如坏幻。達六塵如空華。悟自心爲佛¶
心。見本性爲法性、是發心也。知心無住即是¶
修行。無住而知即爲法味。住著於法、斯爲動¶
念。故如人入闇則無所見。今無所住、不染不¶
著。故如人有目及日光明見種種法。豈爲定¶
性之徒。既無所住著、何論處所。又山南温造¶
尚書問。悟理息妄之人不結業。一期壽終之¶
後靈性何依者。答、一切衆生無不具有覺性。¶
靈明空寂、與佛無殊。但以無始劫來未曾了¶
悟。妄執身爲我相。故生愛惡等情。隨情造業、¶
隨業受報。生老病死、長劫輪迴。然身中覺性¶
未曾生死。如夢被驅役而身本安閑。如水作¶
冰而濕性不易。若能悟此性即是法身。本自¶
無生、何有依託。靈靈不昧、了了常知。無所從¶
來亦無所去。然多生妄執、習性以成。喜怒哀¶
樂、微細流注。眞理雖然頓達。此情難以卒除。¶
<pb:DCS_T51n2076_0265a>¶
須長覺察、損之又損。如風頓止、波浪漸停。豈¶
可一生所修便同諸佛力用。但可以空寂爲¶
自體、勿認色身。以靈知爲自心、勿認妄念。妄¶
念若起都不隨之。即臨命終時自然業不能¶
繋。雖有中陰、所向自由。天上人間隨意寄託。¶
若愛惡之念已泯。即不受分段之身。自能易¶
短爲長易麁爲妙。若微細流注一切寂滅。唯¶
圓覺大智朗然獨存。即隨機應現千百億身。¶
度有縁衆生、名之爲佛。謹對。釋曰。馬鳴菩薩¶
撮略百本大乘經宗旨。以造大乘起信論。論¶
中立宗説。一切衆生心有覺義不覺義。覺中復有¶
本覺義始覺義。上所述者。雖約但照理觀心處¶
言之。而法義亦同彼論。謂從初至與佛無殊、¶
是本覺也。從但以無始下、是不覺也。從若能¶
悟此事、是始覺也。始覺中復有頓悟漸修。從¶
此次至亦無所去是頓悟也。從然多生妄執¶
下、是漸修也。漸修中從初發心。乃至成佛有¶
三位自在。從此至隨意寄託者。是受生自在¶
<pb:DCS_T51n2076_0265b>¶
也。從若愛惡之念下、是變易自在。從若微細¶
流注下至末。是究竟自在也。又從但可以空¶
寂爲自體。至自然業不能繋。正是悟理之人。¶
朝暮行心修習止觀之要節也。宗密先有八¶
句之偈。顯示此意曾於尚書處誦之。奉命解¶
釋、今謹注釋如後。偈曰、作有義事、是惺悟¶
心。(義謂義理。非謂仁義恩義意明。凡所作爲、先詳利害。須有所以當於道理、然後行之。¶
方免同惛醉顛狂之人也。就佛法中、有二種義、即可爲之。一資益色身之事。謂衣食醫藥¶
房舍等世間義也。二資益法身。謂戒定慧六波羅蜜等第一義也。三弘正法利濟群生。乃¶
至爲法諸餘縁事、通世出世也。)作無義事、是狂亂心。(謂凡所作爲若¶
不縁上三般事即名無義也。是狂亂者且如世間醉人狂人。所往不揀處所所作不量是非。¶
今既不擇有何義利。但縱性妄念、要爲即爲、故如狂也。上四句述業因也。下四句述受果¶
報云。)狂亂隨情念、臨終被業牽。(既隨妄念、欲作即作。不以悟理¶
之智揀擇是非、猶如狂人。故臨終時、於業道被業所引、受當來報。故涅槃經云。無明郎主、¶
貪愛魔王。役使身心、策如僮僕。)惺悟不由情、臨終能轉業。¶
(情中欲作、而察理不應。即須便止。情中不欲作、而照理相應。即須便作。但由是非之理。¶
不¶
由愛惡之情。即臨命終時業不能繋。隨意自在天上人間也。通而言之。但朝暮之間所作¶
被情塵所牽。即臨終被業所牽而受生。若所作所爲由於覺智。不由情塵。即臨終由我自¶
<pb:DCS_T51n2076_0266a>¶
在而受生。不由業也。當知欲驗臨終受生自在不自在。但驗尋常行心於塵境自由不自¶
由。)¶¶
景徳傳燈録卷第十三。¶¶
