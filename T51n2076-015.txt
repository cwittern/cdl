#-*- mode: org; -*-
#+DATE: 2011-04-26 17:35:17
#+PROPERTY: baseedition DCS
#+PROPERTY: id T51n2076
#+PROPERTY: title 景德傳燈錄
#+PROPERTY: JUAN 15
#+PROPERTY: LASTPB  <pb:DCS_T51n2076_0286a>
<pb:DCS_T51n2076_0286a>¶¶¶¶
景徳傳燈録卷第十五。¶
吉州清原山行思禪師法嗣。¶
第四世一十七人。¶
澧州龍潭崇信禪師法嗣二人見録。¶
朗州徳山宣鑒禪師。洪州泐潭寳峯和尚。¶
吉州性空禪師法嗣二人見録。¶
歙州茂源和尚。棗山光仁禪師。¶
京兆翠微無學禪師法嗣五人四人見録。¶
鄂州清平山令遵禪師。舒州投子山¶
大同禪師。湖州道場山如訥禪師。¶
建州白雲約禪師。(伏牛山元通禪師。一人無機縁語句不録。)¶
潭州道吾山圓智禪師法嗣三人見録。¶
潭州石霜山慶諸禪師。潭州漸源仲興禪師。¶
祿清和尚。¶
潭州雲巖曇晟禪師法嗣四人見録。¶
<pb:DCS_T51n2076_0286b>¶
筠州洞山良价禪師。涿州杏山鑒洪禪師。¶
潭州神山僧密禪師。幽谷和尚。¶
華亭船子徳誠禪師法嗣一人見録。¶
澧州夾山善會禪師。¶
第五世一十四人。¶
舒州投子山大同禪師法嗣一十三人一十二人見録。¶
第二世投子温禪師。福州牛頭微禪師。¶
西川香山澄照大師。陜府天福和尚。¶
濠州思明和尚。鳳翔府招福和尚。¶
興元中梁山遵古禪師。襄州谷隱和尚。¶
安州九峻山和尚。幽州盤山第二世和尚。¶
九峻山敬慧禪師。東京觀音院巖俊禪¶
師。桂陽龍福眞禪師一人無機縁語句不録。¶
鄂州清平山令遵禪師法嗣一人見録。¶
蘄州三角山令珪禪師。¶
行思禪師第四世。¶
前澧州龍潭崇信禪師法嗣。¶
朗州徳山宣鑒禪師
朗州徳山宣鑒禪師。劍南人也。姓周氏。丱歳¶
<pb:DCS_T51n2076_0287a>¶
出家依年受具。精究律藏。於性相諸經貫通¶
旨趣。常講金剛般若。時謂之周金剛。厥後訪¶
尋禪宗。因謂同學曰。一毛呑海、海性無虧。纖¶
芥投鋒、鋒利不動。學與無學唯我知焉。因造¶
龍潭信禪師。問答皆一語而已。(前章出之。)師即時¶
辭去、龍潭留之。一夕於室外默坐。龍問、何不¶
歸來。師對曰、黒。龍乃點燭與師。師擬接、龍便¶
吹滅。師乃禮拜。龍曰、見什麼。曰、從今向去不¶
疑天下老和尚舌頭也。至明日便發。龍潭謂¶
諸徒曰。可中有一箇漢。眼如利劍、口似血盆。一¶
棒打不迴頭。他時向孤峯頂上立吾道在。師¶
抵于潙山。從法堂西過東迴視方丈。潙山無¶
語。師曰、無也無也。便出至僧堂前。乃曰、然雖¶
如此、不得草草。遂具威儀上參。纔跨門提起¶
坐具喚曰、和尚。潙山擬取拂子。師喝之、揚袂¶
而出。潙山晩間問大衆。今日新到僧何在。對¶
曰、那僧見和尚了。更不顧僧堂便去也。潙山¶
問衆、還識這阿師也無。衆曰、不識。潙曰、是伊¶
<pb:DCS_T51n2076_0287b>¶
將來有把茅蓋頭罵佛罵祖去在。師住澧陽¶
三十年。屬唐武宗廢教。避難於獨浮山之石¶
室。大中初、武陵太守薛廷望。再崇徳山精舍。¶
號古徳禪院。(相國裴休題額見存。)將訪求哲匠住持。聆¶
師道行、屡請不下山。廷望乃設詭計。遣吏以¶
茶鹽誣之、言犯禁法。取師入州瞻禮、堅請居¶
之。大闡宗風。(總印禪師開山創院。鑒即第二世住也。)師上堂謂¶
衆曰。於己無事、則勿妄求。而得亦非得。汝但¶
無事於心、無心於事。則虚而靈空而妙。若毛¶
端許言之本末者。皆爲自欺。毫氂繋念、三塗¶
業因。瞥爾生情、萬劫覊鎖。聖名凡號盡是虚¶
聲。殊相劣形皆爲幻色。汝欲求之、得無累乎。¶
及其厭之、又成大患。終而無益。師上堂曰。今¶
夜不得問話。問話者三十拄杖。時有僧出方¶
禮拜、師乃打之。僧曰、某甲話也未問。和尚因¶
什麼打某甲。師曰、汝是什麼處人。曰、新羅人。¶
師曰、汝上船時。便好與三十拄杖。(法眼云、大小徳山語¶
作兩橛。玄覺云、叢林中喚作隔下語且從。只如徳山道問話者三十拄杖。意作麼生。)¶
有僧¶
<pb:DCS_T51n2076_0288a>¶
到參。師問維那、今日幾人新到。對曰、八人。師¶
曰、將來一時生案著。龍牙問、學人仗鏌鎁劍。¶
擬取師頭時如何。師引頚。(法眼別云、汝向什麼處下手。)龍¶
牙曰、頭落也。師微笑。龍牙後到洞山。擧前語洞¶
山曰、徳山道什麼。云、徳山無語。洞山曰、莫道¶
無語。且將徳山落底頭呈似老僧。龍牙省過¶
懺謝。有人擧似師。師曰、洞山老人不識好惡。¶
這箇漢死來多少時。救得有什麼用處。僧問、¶
如何是菩提。師打曰、出去、莫向這裏屙。僧問、¶
如何是佛。師曰、佛即是西天老比丘。雪峯問、¶
從上宗風以何法示人。師曰、我宗無語句。實¶
無一法與人。巖頭聞之曰。徳山老人一條脊¶
梁骨。硬似鐵拗不折。然雖如此、於唱教門中¶
猶較些子。(保福拈問招慶。只如巖頭出世。有何言教過於徳山、便恁麼道。慶云、¶
汝不見巖頭道。如人學射久久方中。福云、中時如何。慶云、展闍梨莫不識痛痒。福云、¶
和尚¶
今日非唯擧話。慶云、展闍梨是什麼心行。明昭云、大小招慶錯下名言。)師尋常¶
遇僧到參、多以拄杖打。臨濟聞之、遣侍者來¶
<pb:DCS_T51n2076_0288b>¶
參。教令徳山若打汝。但接取拄杖當胸一拄。¶
侍者到方禮拜、師乃打。侍者接得拄杖與一¶
拄。師歸方丈。侍者迴、擧似臨濟。濟云、從來疑¶
這箇漢。(巖頭云、徳山老人。尋常只據目前一个杖子。佛來亦打、祖來亦打。爭奈較¶
些子。東禪齊云。只如臨濟道我從前疑這漢。是肯底語不肯語。爲當別有道理、試斷看。)¶
師上堂曰。問即有過、不問又乖。有僧出禮拜、¶
師便打。僧曰、某甲始禮拜、爲什麼便打。師曰、¶
待汝開口堪作什麼。師令侍者喚義存。(即雪峯也。)¶
存上來。師曰、我自喚義存。汝又來作什麼。存¶
無對。師見僧來乃閇門。其僧敲門。師曰、阿誰。¶
曰、師子兒。師乃開門。僧禮拜。師便騎項曰。這¶
畜生什麼處去來。雪峯問、古人斬猫兒意如¶
何。師乃打趁、卻喚曰會麼。峯曰、不會。師曰、我¶
恁麼老婆也不會。僧問、凡聖相去多少。師便¶
喝。師因疾、有僧問。還有不病者無。師曰、有。曰、¶
如何是不病者。師曰、阿邪阿邪。師復告諸徒¶
曰。捫空追響、勞汝心神。夢覺覺非、竟有何事。¶
言訖安坐而化。即唐咸通六年乙酉。十二月¶
三日也。壽八十六臘六十五。敕謚見性大師。¶
<pb:DCS_T51n2076_0289a>¶
洪州泐潭寳峯和尚
洪州泐潭寳峯和尚。有僧新到、師謂曰。其中¶
事即易道。不落其中事始終難道。僧曰、某甲¶
在途時。便知有此一問。師曰、更與二十年行¶
脚也不較多。曰、莫不契和尚意麼。師曰、苦瓜¶
那堪待客。師問僧、古人有一路接後進初心。¶
汝還知否。曰、請師指出古人一路。師曰、恁麼¶
即闍梨知了也。曰、頭上更安頭。師曰、寳峯不¶
合問仁者。曰、問又何妨。師曰、這裏不曾有人¶
亂説道理出去。¶
前吉州性空禪師法嗣。¶
歙州茂源和尚
歙州茂源和尚。平田來參、師欲起身。平田乃¶
把住曰。開口即失、閉口即喪。去卻恁麼時請¶
師道。師以手掩耳而已。平田放手曰。一歩易¶
兩歩難。師曰、有什麼死急。平田曰。若非此箇¶
師不免諸方點檢。¶
踈山光仁禪師
踈山光仁禪師。上堂次大衆集。師從方丈出。¶
未至禪牀謂衆曰。不負平生行脚眼目致箇¶
問訊將來、還有麼。方乃升堂坐。時有僧出禮¶
<pb:DCS_T51n2076_0289b>¶
拜。師曰、不負我且從大衆何也。便歸方丈。翌¶
日、有別僧。請辨前語意旨如何。師曰、齋時有¶
飯與汝喫。夜後有牀與汝眠。一向煎迫我作¶
什麼。僧禮拜。師曰、苦苦。僧曰、請師直指。師乃¶
垂足曰。舒縮一任老僧。¶
前京兆翠微無學禪師法嗣。¶
鄂州清平山令遵禪師
鄂州清平山令遵禪師。東平人也。姓王氏。少¶
依本州北菩提寺。唐咸通六年落髮。後詣滑¶
州開元寺受具。攻律學。一旦謂同流曰。夫沙¶
門應決徹生死、玄通佛理。若乃孜孜卷軸、役¶
役拘文。悉數海沙、徒勞片心。遂罷所業、遠參¶
禪會。至江陵白馬寺。堂中遇一老宿、名曰慧¶
勤。師親近詢請。勤曰、吾久侍丹霞。今既垂老、¶
倦於提誘。汝可往謁翠微。彼即吾同參也。師¶
禮辭而去。造于翠微之堂。問、如何是西來的¶
的意。翠微曰、待無人即向汝説。師良久曰、無¶
人也請師説。翠微下禪牀引師入竹園。師又¶
曰、無人也請和尚説。翠微指竹曰。這竿得恁¶
<pb:DCS_T51n2076_0290a>¶
麼長、那竿得恁麼短。師雖領其微言、猶未徹¶
其玄旨。文徳元年抵上蔡。會州將重法。創大通¶
禪苑、請闡宗要。師自擧初見翠微語句。謂衆曰、¶
先師入泥入水爲我。自是我不識好惡。師自¶
此化導將十稔。至光化中。領徒百餘遊鄂州。¶
從節度使杜洪請。居清平山安樂院。上堂曰、¶
諸上座。夫出家人須會佛意始得。若會佛意、¶
不在僧俗男女貴賎。但隨家豐儉安樂便得。¶
諸上座盡是久處叢林。徧參尊宿。且作麼生¶
會佛意。試出來大家商量。莫空氣高。至後一¶
事無成、一生空度。若未會佛意。直饒頭上出¶
水、足下出火。燒身錬臂聰慧多辯。聚徒一千¶
二千。説法如雲如雨。講得天華亂墜、只成箇¶
邪説。爭競是非、去佛法大遠在。諸人幸値色¶
身安健、不値諸難。何妨近前著些功夫。體取¶
佛意好。時有僧問、如何是大乘。師曰、麻索。曰、¶
如何是小乘。師曰、錢貫。問、如何是清平家風。¶
師曰、一斗麪作三箇餠。問、如何是禪。師曰、¶
<pb:DCS_T51n2076_0290b>¶
胡孫上樹尾連顛。問、如何是有漏。師曰、笊籬。¶
曰、如何是無漏。師曰、木杓。問、覿面相呈時如¶
何。師曰、分付與典座。自餘逗機方便。靡徇時¶
情。逆順卷舒、語超格量。天祐十六年正月二¶
十五日。午時歸寂。壽七十有五。周顯徳六年。¶
敕謚法喜禪師、塔曰善應。¶
舒州投子山大同禪師
舒州投子山大同禪師。本州懷寧人也。姓劉¶
氏。幼歳依洛下保唐滿禪師出家。初習安般¶
觀。次閲華嚴教、發明性海。復謁翠微山法席、¶
頓悟宗旨。(語見翠微章。)由是放任周遊、歸旋故土。¶
隱投子山、結茅而居。一日趙州諗和尚至桐¶
城縣。師亦出山、途中相遇未相識。趙州濳問¶
俗士、知是投子。乃逆而問曰。莫是投子山主¶
麼。師曰、茶鹽錢乞一箇。趙州即先到庵中坐。¶
師後携一缾油歸庵。趙州曰、久嚮投子到來¶
只見箇賣油翁。師曰、汝只見賣油翁且不識¶
投子。曰、如何是投子。師曰、油油。趙州問、死中¶
得活時如何。師曰、不許夜行投明須到。趙州¶
<pb:DCS_T51n2076_0291a>¶
曰、我早侯白伊更侯黒。(同諗二師互相問醻、廣如本集。其辭句簡¶
捷意趣玄險。諸方謂趙州投子得逸群之用。)自爾師道聞于天下。¶
雲水之侶競奔湊焉。師謂衆曰。汝諸人來這¶
裏。擬覓新鮮語句攅華四六。口裏貴有可道。¶
我老人氣力稍劣、脣舌遲鈍。汝若問我、我便¶
隨汝答對也。無玄妙可及於汝。亦不教汝朶¶
根。終不説向上向下。有佛有法、有凡有聖。亦¶
不存坐繋縛。汝諸人變現千般。總是汝生解¶
自擔帶將來。自作自受。這裏無可與汝。不敢¶
誑嚇汝。無表無裏可得説似。汝諸人還知麼。¶
時有僧問、表裏不收時如何。師曰、汝擬向這¶
裏朶根。僧問、大藏教中還有奇特事也無。師曰、¶
演出大藏教。問、如何是眼未開時事。師曰、目¶
淨脩廣如青蓮。問、一切諸佛及諸佛法。皆從¶
此經出。如何是此經。師曰、以是名字、汝當奉¶
持。問、枯木中還有龍吟也無。師曰、我道髑髏¶
裏有師子吼。問、一法普潤一切群生。如何是¶
一法。師曰、雨下也。問、一塵含法界時如何。師¶
<pb:DCS_T51n2076_0291b>¶
曰、早是數塵也。問、金鎖未開時如何。師曰、開¶
也。問、學人欲修行時如何。師曰、虚空不曾爛¶
壞。雪峯侍立。師指庵前一塊石曰。三世諸佛¶
總在裏許。雪峯曰、須知有不在裏許者。師乃¶
歸庵中坐。一日雪峯隨師訪龍眠庵主。雪峯¶
問、龍眠路向什麼處去。師以拄杖指前面。雪¶
峯曰、東邊去西邊去。師曰、漆桶。雪峯異日又¶
問。一槌便成時如何。師曰、不是性懆漢。雪峯¶
曰、不假一槌時如何。師曰、漆桶。師一日庵中¶
坐。雪峯問、和尚此間還有人參否。師於牀下¶
拈钁頭抛向面前。雪峯曰、恁麼即當處掘去¶
也。師曰、漆桶不快。雪峯辭去師出門送。驀召¶
曰、道者。雪峯迴首應諾。師曰、途中善爲。僧問、¶
故歳已去、新歳到來。還有不渉二途者也無。¶
師云、有。云、如何是不渉二途者。師云、元正啓¶
祚、萬物惟新。問、依稀似半月、罔象若三星。乾¶
坤收不得、師向何處明。師曰、道什麼。僧曰、想¶
師只有湛水之波。且無滔天之浪。師曰、閑言¶
<pb:DCS_T51n2076_0292a>¶
語。問、類中來時如何。師曰、人類中來、馬類中¶
來。問、佛佛授手、祖祖相傳。未審傳箇什麼法。¶
師曰、老僧不解謾語。問、如何是出門不見佛。¶
師曰、無所覩。曰、如何是入室別爺孃。師曰、無¶
所生。問、如何是火燄裏藏身。師曰、有什麼掩¶
處。曰、如何是炭堆裏藏身。師曰、我道汝黒似¶
漆。問、的的不明時如何。師曰、明也。問、如何是¶
末後一句。師曰、最初明不得。問、從苗辨地、因¶
語識人。未審將何辨識。師曰、引不著。問、院裏¶
三百人。還有不在數者無。師曰、一百年前五¶
十年後看取。師問僧、久嚮踈山薑頭。莫便是¶
否。無對。(法眼代云、嚮重和尚日久。)僧問、抱璞投師、請師雕¶
琢。師曰、不爲棟梁材。曰、恁麼即卞和無出身¶
處也。師曰、擔帶即伶俜辛苦。曰、不擔帶時如¶
何。師曰、不教汝抱璞投師更請雕琢。問、那吒¶
太子析骨還父、析肉還母。如何是那吒本來¶
身。師放下手中杖子。問、佛法二字如何辨得¶
清濁。師曰、佛法清濁。曰、學人不會。師曰、汝適來¶
<pb:DCS_T51n2076_0292b>¶
問什麼。問、一等是水、爲什麼海鹹河淡。師曰、¶
天上星、地下木。(法眼別云、大似相違。)問、如何是祖師意。¶
師曰、彌勒覓箇受記處不得。問、和尚住此來、¶
有何境界。師曰、丫角女子白頭絲。問、如何是¶
無情説法。師曰、惡。問、如何是毘盧。師曰、已有¶
名字。曰、如何是毘盧師。師曰、未有毘盧時會¶
取。問、歴落一句請師道。師曰、好。問、四山相逼¶
時如何。師曰、五蘊皆空。問、一念未生時如何。¶
師曰、眞箇謾語。問、凡聖相去幾何。師下禪床¶
立。問、學人一問即和尚答。忽若千問萬問時¶
如何。師曰、如鷄抱卵。問、天上天下唯我獨尊。¶
如何是我。師曰、推倒這老胡、有什麼過。問、如¶
何是和尚師。師曰、迎之不見其首。隨之不見¶
其形。問、塑像未成。未審身在什麼處。師曰、莫¶
亂造作。僧曰、爭奈現不現何。師曰、隱在什麼¶
處。問、無目底人如何進歩。師曰、徧十方。僧曰、¶
無目爲什麼徧十方。師曰、著得目也無。問、如¶
何是西來意。師曰、不諱。問、月未圓時如何。師¶
<pb:DCS_T51n2076_0293a>¶
曰、呑卻兩三箇。僧曰、圓後如何。師曰、吐卻七¶
八箇。問、日月未明、佛與衆生在什麼處。師曰、¶
見老僧嗔便道嗔。見老僧喜便道喜。師問僧、¶
什麼處來。曰、東西山禮祖師來。師曰、祖師不¶
在東西山。僧無語。(法眼代云、和尚識祖師。)問、如何是玄¶
中的。師曰、不到汝口裏道。問、牛頭未見四祖¶
時如何。師曰、與人爲師。又問、見後如何。師曰、¶
不與人爲師。問、諸佛出世、惟以一大事因縁。¶
如何是一大事因縁。師曰、尹司空請老僧開¶
堂。問、如何是佛。師曰、幻不可求。問、千里尋師¶
乞師一接。師曰、今日老僧腰痛。菜頭入方丈¶
請益。師曰、且去、待無人時來爲闍梨説。菜頭¶
明日伺得無人。又來請和尚説。師曰近前來。¶
菜頭近前。師曰、輙不得擧似於人。問、併卻咽¶
喉脣吻請師道。師曰、汝只要我道不得。問、達¶
磨未來時如何。師曰、徧天徧地。曰、來後如何。¶
師曰、蓋覆不得。問和尚未見先師時如何。師¶
曰、通身不奈何。曰、見先師後如何。師曰、通身¶
<pb:DCS_T51n2076_0293b>¶
撲不碎。曰、還從師得也無。師曰、終不相辜負。¶
曰、恁麼即從師得也。師曰、自著眼趁取。曰、恁¶
麼即辜負先師也。師曰、非但辜負先師。亦乃¶
辜負老僧。問、七佛是文殊弟子。文殊還有師¶
也無。師曰、適來恁麼道。也大似屈己推人。問、¶
金鷄未鳴時如何。師曰、無這箇音響。曰、鳴後¶
如何。師曰、各自知時。問、師子是獸中之王。爲¶
什麼被六塵呑。師曰、不作大無人我。師居投¶
子山三十餘載。往來激發請益者常盈于室。¶
師縱之以無畏辯。隨問遽答、啐啄同時。微言¶
頗多、今略録少分而已。唐中和年。巣冦暴起、¶
天下喪亂。有狂徒持刃上山問師。住此何爲。¶
師乃隨宜説法。魁渠聞而拜伏。脱身服施之¶
而去。師乾化四年甲戍四月六日。示有微疾¶
大衆請醫。師謂衆曰。四大動作、聚散常程。汝¶
等勿慮吾自保矣。言訖跏趺坐亡。壽九十有¶
六。詔謚慈濟大師、塔曰眞寂。¶
湖州道場山如訥禪師
湖州道場山如訥禪師。僧問、如何是教意。師¶
<pb:DCS_T51n2076_0294a>¶
曰、汝自看。僧禮拜。師曰、明月鋪霄漢。山川勢¶
自分。問、如何得聞性不隨縁去。師曰、汝聽看。¶
僧禮拜。師曰、聾人也唱胡笳調。好惡高低自¶
不聞。僧曰、恁麼即聞性宛然也。師曰、石從空¶
裏立、火向水中焚。問、虚空還有邊際否。師曰、¶
汝也太多知。僧禮拜。師曰、三尺杖頭挑日月。¶
一塵飛起任遮天。問、如何是道人。師曰、行運¶
無蹤跡、起坐絶人知。僧曰、如何即是。師曰、三¶
鑪力盡無煙燄。萬頃平田水不流。問、一念不¶
生時如何。師曰、堪作什麼。僧無語。師又曰、透¶
出龍門雲雨合。山川大地入無蹤。師目有重¶
瞳、垂手過膝。自翠微受訣。乃止于道場山。薙¶
草卓庵、學徒四至。遂成禪苑廣闡法化。所遺¶
壞衲三事。及開山拄杖木屐。今在影堂中。¶
建州白雲約禪師
建州白雲約禪師。(曾住江州東禪院。)僧問、不坐徧空¶
堂、不居無學位。此人合向什麼處安置。師曰、¶
青天無電影。天台韶和尚參。師問、什麼處來。¶
韶曰、江北來。師曰、船來陸來。曰、船來。師曰、還¶
<pb:DCS_T51n2076_0294b>¶
逢見魚鼈麼。曰、往往遇之。師曰、遇時作麼生。¶
韶曰、咄、縮頭去。師大笑。¶
潭州前道吾山圓智禪師法嗣。¶
潭州石霜山慶諸禪師
潭州石霜山慶諸禪師。廬陵新淦人也。姓陳¶
氏。年十三、依洪井西山紹鑾禪師落髮。二十¶
三嵩嶽受具。就洛下學毘尼之教。雖知聽制、¶
終爲漸宗。迴抵大潙山法會、爲米頭。一日師¶
在米寮内篩米。潙山云、施主物莫抛撒。師曰、¶
不抛撒。潙山於地上拾得一粒云。汝道不抛¶
撒、這箇什麼處得來。師無對。潙山又云、莫欺¶
這一粒子。百千粒從這一粒生。師曰、百千粒¶
從這一粒生。未審這一粒從什麼處生。潙山¶
呵呵笑歸方丈。晩後上堂云、大衆、米裏有蟲。¶
師後參道吾問。如何是觸目菩提。道吾喚沙¶
彌。沙彌應諾。吾曰、添淨缾水著。吾卻問師、汝¶
適來問什麼。師乃擧前問。道吾便起去。師從¶
此省覺。道吾曰、我疾作、將欲去世。心中有物、¶
久而爲患、誰可除之。師曰、心物倶非、除之益¶
<pb:DCS_T51n2076_0295a>¶
患。道吾曰、賢哉賢哉。于時始爲二夏之僧。因¶
避世、混俗于長沙瀏陽陶家坊。朝遊夕處、人¶
莫能識。後因洞山价和尚遣僧訪尋。嚢錐始¶
露。乃擧之住石霜山。他日道吾將捨衆順世。¶
以師爲嫡嗣。躬至石霜而就之。師日勤執侍、¶
全于師禮。曁道吾歸寂。學侶雲集、盈五百衆。¶
(廣語出別卷。)一日謂衆曰。一代時教整理時人脚¶
手。凡有其由、皆落在今時。直至法身非身。此¶
是教家極則。我輩沙門全無肯路。若分即差、¶
不分即坐著泥水。但由心意妄説見聞。僧問、¶
如何是西來意。師曰、空中一片石。僧禮拜。師¶
曰、會麼。曰、不會。師曰、頼汝不會。若會即打破¶
你頭。問、如何是和尚本分事。師曰、石頭還汗¶
出麼。曰、到這裏爲什麼卻道不得。師曰、脚底¶
著口。問、眞身還出世也無。師曰、不出世。曰、爭¶
奈眞身何。師曰、瑠璃缾子口。師居方丈、有僧¶
在明窓外問。咫尺之間爲什麼不覩師顏。師¶
曰、我道徧界不曾藏。僧擧問雪峯。徧界不曾¶
<pb:DCS_T51n2076_0295b>¶
藏、意旨如何。雪峯曰、什麼處不是石霜。僧迴¶
擧雪峯之語呈師。師曰、老大漢有什麼死急。¶
(東禪齊云。只如雪峯是會石霜意。不會石霜意。若會也、他爲什麼道死急。若不會、作麼¶
生。¶
雪峯豈可不會。然法且無異。奈以師承不同、解之差別。他云、徧界不曾藏。也須曾學來始¶
得會。亂説即不可。)雲蓋問、萬戸倶閉即不問。萬戸倶¶
開時如何。師曰、堂中事作麼生。曰、無人接得¶
渠。師曰、道也大殺道。也只道得八九成。曰、未¶
審和尚作麼生道。師曰、無人接得渠。(東禪齊云。只如¶
石霜意作麼生。若道一般前來。爲什麼不許伊。若道別有道理。又只重説一徧。且道、古人¶
意作麼生。)問、佛性如虚空如何。師曰、臥時即有、坐¶
時即無。問、忘收一足時如何。師曰、不共汝同¶
盤。問、風生浪起時如何。師曰、湖南城裏大殺¶
鬧。有人不肯過江西。因僧擧、洞山參次示衆¶
曰。兄弟秋初夏末、或東去西去。直須向萬里¶
無寸草處去始得。又曰、只如萬里無寸草處。¶
且作麼生去。師聞之乃曰、出門便是草。僧擧似¶
洞山。洞山曰、大唐國内能有幾人。(東禪齊拈云。且道、石霜會¶
洞山意否。若道會去、只如諸上坐毎日折旋俯仰。迎來送去。爲當是落路下草。爲復一一¶
<pb:DCS_T51n2076_0296a>¶
合轍。若言不會洞山意。又爭解恁麼下語。還有會處麼。上座擬什麼處去。於此若明得。可¶
謂還郷曲也。不見也曾著箇語云。恁麼即不去也。)師止石霜山二十¶
年間。學衆有長坐不臥、屹若株杌。天下謂之¶
枯木衆也。唐僖宗聞師道譽。遣使齎賜紫衣。¶
師牢讓不受。光啓四年戊申二月二十日己¶
亥。示疾告寂。壽八十有二臘五十九。三月十¶
五日葬于院之西北隅。敕謚普會大師、塔曰¶
見相。潭州漸源仲興禪師
潭州漸源仲興禪師。在道吾處爲典¶
座。一日隨道吾往檀越家弔喪。師以手拊棺¶
曰、生耶死耶。道吾曰、生也不道、死也不道。師¶
曰、爲什麼不道。道吾曰、不道不道。弔畢同迴¶
途次師曰。和尚今日須與仲興道。儻更不道、¶
即打去也。道吾曰、打即任打。生也不道死也¶
不道。師遂打道吾數拳。道吾歸院、令師且去。¶
少間主事知了打汝。師乃禮辭往石霜。擧前¶
語及打道吾之事。今請和尚道。石霜曰、汝不¶
見。道吾道、生也不道、死也不道。師於此大悟。¶
乃設齋懺悔。師一日將鍬子於法堂上。從東¶
<pb:DCS_T51n2076_0296b>¶
過西從西過東。石霜曰、作麼。師曰、覓先師靈¶
骨。石霜曰、洪波浩渺、白浪滔天。覓什麼靈骨。¶
師曰、正好著力。石霜曰、這裏針箚不入。著什¶
麼力。(太原孚上座代云。先師靈骨猶在。)祿清和尚
祿清和尚。僧問、不¶
落道吾機、請師道。師云、庭前紅莧樹、生葉不¶
生華。良久云、會麼。僧云、不會。師云、正是道吾¶
機。因什麼不會。僧禮拜。師便打云。須是老僧¶
打你始得。潭州前雲巖曇晟禪師法嗣。¶
筠州洞山良价禪師
筠州洞山良价禪師。會稽人也。姓兪氏。幼歳¶
從師。因念般若心經。以無根塵義問其師。其¶
師駭異曰、吾非汝師。即指往五洩山禮默禪¶
師披剃。年二十一嵩山具戒。遊方首謁南泉。¶
値馬祖諱晨修齋次。南泉垂問衆僧曰。來日¶
設馬師齋。未審馬師還來否。衆皆無對。師乃¶
出對曰、待有伴即來。南泉聞已讚曰。此子雖¶
後生、甚堪彫琢。師曰、和尚莫壓良爲賎。次參¶
潙山。問曰、頃聞忠國師有無情説法。良价未¶
究其微。潙山曰、我這裏亦有。只是難得其人。¶
<pb:DCS_T51n2076_0297a>¶
曰、便請師道。潙山曰、父母所生口、終不敢道。¶
曰、還有與師同時慕道者否。潙山曰、此去石¶
室相連。有雲巖道人。若能撥草瞻風。必爲子¶
之所重。既到雲巖問。無情説法什麼人得聞。¶
雲巖曰、無情説法、無情得聞。師曰、和尚聞否。¶
雲巖曰、我若聞。汝即不得聞吾説法也。曰、若¶
恁麼。即良价不聞和尚説法也。雲巖曰、我説¶
汝尚不聞。何況無情説法也。師乃述偈呈雲¶
巖曰。也大奇也大奇。無情解説不思議。若¶
將耳聽聲不現。眼處聞聲方得知。¶
遂辭雲巖。雲巖曰、什麼處去。師曰、雖離和尚、¶
未ト所止。曰、莫湖南去。師曰、無。曰、莫歸郷去。¶
師曰、無。曰、早晩卻來。師曰、待和尚有住處即¶
來。曰、自此一去難得相見。師曰、難得不相見。¶
又問、雲巖和尚百年後。忽有人問還邈得師¶
眞、如何祇對。雲巖曰、但向伊道、即這箇是。師¶
良久。雲巖曰、承當這箇事、大須審細。師猶渉¶
疑。後因過水覩影、大悟前旨。因有一偈曰。¶
<pb:DCS_T51n2076_0297b>¶
切忌從他覓迢迢與我踈。我今獨自往處處¶
得逢渠。渠今正是我我今不是渠。應須恁麼¶
會方得契如如。他日因供養雲巖眞。有僧¶
問曰。先師道只這是、莫便是否。師曰、是。僧曰、¶
意旨如何。師曰、當時幾錯會先師語。曰、未審¶
先師還知有也無。師曰、若不知有、爭解恁麼¶
道。若知有爭肯恁麼道。(長慶稜云。既知有爲什麼恁麼道。又云、養¶
子方知父慈。)師在泐潭、見初上座示衆云。也大奇¶
也大奇、佛界道界不思議。師曰、佛界道界即¶
不問。且如説佛界道界。是什麼人、只請一言。¶
初良久無對。師曰、何不急道。初曰、爭即不得。¶
師曰、道也未曾道。説什麼爭即不得。初無對。¶
師曰、佛之與道只是名字。何不引教。初曰、教¶
道什麼。師曰、得意忘言。初曰、猶將教意向心¶
頭作病在。師曰、説佛界道界病大小。初因此¶
遷化。師至唐大中末。於新豐山接誘學徒。厥¶
後盛化豫章高安之洞山。(今筠州也。)因爲雲巖諱¶
日營齋、有僧問。和尚於先師處得何指示。師¶
<pb:DCS_T51n2076_0298a>¶
曰、雖在彼中、不蒙他指示。僧曰、既不蒙指示。¶
又用設齋作什麼。師曰、雖然如此、焉敢違背¶
於他。僧問、和尚初見南泉發迹。爲什麼與雲¶
巖設齋。師曰、我不重先師道徳。亦不爲佛法。¶
只重不爲我説破。又因設忌齋。僧問、和尚爲¶
先師設齋。還肯先師也無。師曰、半肯半不肯。¶
曰、爲什麼不全肯。師曰、若全肯即辜負先師¶
也。僧問、欲見和尚本來師。如何得見。曰、年涯¶
相似即無阻矣。僧再擧所疑。師曰、不躡前蹤、¶
更請一問。僧無對。雲居代云。恁麼即某甲不¶
見和尚本來師也。(後皎上座拈問長慶。如何是年涯相似者。長慶云、古¶
人恁麼道。皎闍梨又向這裏覓个什麼。)師又曰、還有不報四恩¶
三有者無。若不體此意、何超始終之患。直須¶
心心不觸物、歩歩無處所。常不間斷稍得相¶
應。師問僧、什麼處來。曰、遊山來。師曰、還到頂¶
否。曰、到。師曰、頂上還有人否。曰、無人。師曰、恁¶
麼即闍梨不到頂也。曰、若不到頂爭知無人。¶
師曰、闍梨何不且住。曰、某甲不辭住。西天有¶
<pb:DCS_T51n2076_0298b>¶
人不肯。師問太長老曰。有一物上拄天下拄¶
地。常在動用中黒如漆。過在什麼處。太曰、過¶
在動用。(同安顯別云、不知。)師乃咄云、出去。問、如何是¶
西來意。師曰、大似駭鷄犀。師問雪峯、從什麼¶
處來。雪峯曰、天台來。師曰、見智者否。曰、義存¶
喫鐵棒有分。僧問、蛇呑蝦蟇。救即是、不救即¶
是。師曰、救即雙目不覩。不救即形影不彰。因¶
夜間不點燈、有僧出問話。退後、師令侍者點¶
燈。乃召適來問話僧出來。其僧近前。師曰、將¶
取三兩粉來與這箇上座。其僧拂袖而退。自¶
此省發玄旨。遂罄捨衣資設齋。得三年後、辭¶
師。師曰、善爲。時雪峯侍立次、問曰。只如這僧¶
辭去、幾時卻來。師曰、他只知一去、不解再來。¶
其僧歸堂、就衣鉢下坐化。雪峯上報師。師曰、¶
雖然如此、猶較老僧三生在。雪峯上問訊、師¶
曰。入門來須得語不得道、早箇入了也。雪峯¶
曰、義存無口。師曰、無口且從、還我眼來。雪峯¶
無語。(雲居膺別前語云。待某甲有口即道。長慶稜別云。恁麼即某甲謹退。)師問¶
<pb:DCS_T51n2076_0299a>¶
僧、什麼處來。曰、三祖塔頭來。師曰、既從祖¶
師處來。又要見老僧作什麼。曰、祖師即別。學人¶
與和尚不別。師曰、老僧欲見闍梨本來師還¶
得否。曰、亦須待和尚自出頭來始得。師曰、老¶
僧適來暫時不在。雲居問、如何是祖師西來¶
意。師曰、闍梨向後有把茅蓋頭。或有人問闍¶
梨、且作麼生向伊道。官人問、有人修行否。師¶
曰、待公作男子即修行。僧問、承古有言。相逢¶
不擎出擧意便知有時如何。師乃合掌頂戴。¶
師問徳山侍者、從何方來。曰、徳山來。師曰、來¶
作什麼。曰、考順和尚來。師曰、世間什麼物最¶
考順。侍者無對。師有時云。體得佛向上事、方¶
有些子語話分。僧便問、如何是語話。師曰、語¶
話時闍梨不聞。曰、和尚還聞否。師曰、待我不¶
語話時即聞。僧問、如何是正問正答。師曰、不從¶
口裏道。曰、若有人問、師還答否。師曰、也未曾¶
問。問、如何是從門入者非寳。師曰、便休便休。¶
師問講維摩經僧曰。不可以智知、不可以識¶
<pb:DCS_T51n2076_0299b>¶
識。喚作什麼語。對曰、讚法身語。師曰、法身是¶
讚何用更讚。師有時垂語曰。直道本來無一¶
物。猶未消得他鉢袋子。僧便問、什麼人合得。¶
師曰、不入門者。僧曰、只如不入門者還得也¶
無。師曰、雖然如此、不得不與他。師又曰、直道¶
本來無一物。猶未消得他衣鉢。這裏合下得¶
一轉語。且道、下得什麼語。有一上座。下語九¶
十六轉、不愜師意。末後一轉、始可師意。師曰、¶
闍梨何不早恁麼道。有一僧聞、請擧。如是三¶
年執侍巾缾、終不爲擧。上座因有疾、其僧曰。某¶
甲三年請擧前話、不蒙慈悲。善取不得惡取。¶
遂持刀向之曰。若不爲某甲擧、即便殺上座¶
也。上座悚然曰。闍梨、且待、我爲汝擧。乃曰、直¶
饒將來亦無處著。其僧禮謝。僧問、師尋常教¶
學人行鳥道。未審如何是鳥道。師曰、不逢一¶
人。曰、如何行。師曰、直須足下無絲去。曰、只如¶
行鳥道。莫便是本來面目否。師曰、闍梨因什¶
麼顛倒。曰、什麼處是學人顛倒。師曰、若不顛¶
<pb:DCS_T51n2076_0300a>¶
倒。因什麼認奴作郎。曰、如何是本來面目。師¶
曰、不行鳥道。師謂衆曰。知有佛向上人方有¶
語話分。時有僧問、如何是佛向上人。師曰、非¶
常。(保福別云、佛非。法眼別云、方便呼爲佛。)師問僧、去什麼處來。¶
僧曰、製鞋來。師曰、自解依他。僧曰、依他。師曰、¶
他還指教闍梨也無。僧曰、允即不違。僧來擧¶
問茱萸。如何是沙門行。茱萸曰、行即不無、人¶
覺即乖。師令彼僧去進語曰。未審是什麼行。¶
茱萸曰、佛行佛行。僧迴擧似師。師曰、幽州猶¶
似可、最苦是新羅。(東禪齊拈云。此語還有疑訛也無。若有、且道、什麼處¶
不得。若無、他又道最苦是新羅。還點檢得出麼。他道行即不無人覺即乖。師令再問是什¶
麼行、又道佛行。那僧是會了問。不會而問請斷看。)僧卻問師、如何是¶
沙門行。師曰、頭長三尺、頚長二寸。(有僧擧問歸宗權和¶
尚。只如洞山意作麼生。權云、封皮厚二寸。)師見幽上座來。遽起向¶
禪牀後立。幽曰、和尚爲什麼迴避學人。師曰、¶
將謂闍梨覓老僧。問、如何是玄中又玄。師曰、¶
如死人舌。師洗鉢次、見兩烏爭蝦蟇。有僧便¶
問曰。這箇因什麼到恁麼地。師曰、只爲闍梨。¶
<pb:DCS_T51n2076_0300b>¶
僧問、如何是毘盧師法身主。師曰、禾莖粟幹。¶
問、三身之中阿那身未墮衆數。師曰、吾常於¶
此切。(僧問曹山、先師道吾常於此切。意作麼生。曹山云、要頭即斫將去。又問雪峯、雪¶
峯以拄杖擬之云。我亦曾到洞山來。師因看稻田次。朗上座牽¶
牛曰。這箇牛須好看恐喫稻去。師曰、若是好¶
牛、應不喫稻。師問僧、世間何物最苦。僧曰、地¶
獄最苦。師曰、不然。曰、師意如何。師曰、在此衣¶
線下不明大事。是名最苦。師問僧、名什麼。僧¶
曰、某甲。師曰、阿那箇是闍梨主人公。僧曰、見¶
祇對次。師曰、苦哉苦哉。今時人例皆如此。只¶
是認得驢前馬後將爲自己。佛法平沈、此之¶
是也。客中辨主尚未分。如何辨得主中主。僧¶
便問、如何是主中主。師曰、闍梨自道取。僧曰、¶
某甲道得即是客中主。如何是主中主。師曰、¶
恁麼道即易、相續也大難。(雲居別云。某甲道得不是客中主。)¶
師示疾、令沙彌去雲居傳語。又曰、他忽問汝¶
和尚有何言句。但道、雲巖路欲絶也。汝下此¶
語須遠立、恐他打汝去。沙彌領旨去。語未終、¶
<pb:DCS_T51n2076_0301a>¶
早被雲居打一棒。沙彌無語。(同安顯代云。恁麼即雲巖一枝¶
不墜也。後雲居錫云。上座且道、雲巖路絶不絶。崇壽稠云。古人打此一棒、意作麼生。)¶
師將圓寂、謂衆曰。吾有閑名在世、誰爲吾除¶
得。衆皆無對。時沙彌出曰、請和尚法號。師曰、¶
吾閑名已謝。(石霜云、無人得他肯。雲居云、若有閑名、非吾先師。曹山云、從古¶
至今無人辨得。踈山云、龍有出水之機、無人辨得。)問、和尚違和還有¶
不病者也無。師曰、有。僧曰、不病者還看和尚¶
否。師曰、老僧看他有分。曰、和尚爭得看他。師¶
曰、老僧看時、即不見有病。師又曰、離此殼¶
漏子。向什麼處與吾相見。衆無對。唐咸通十¶
年三月。命剃髮披衣令撃鍾儼然坐化。時大衆¶
號慟。移晷、師忽開目而起曰。夫出家之人、心¶
不附物、是眞修行。勞生息死、於悲何有。乃召¶
主事僧。令辧愚癡齋一中。蓋責其戀情也衆¶
猶戀慕不已。延至七日、食具方備。師亦隨齋¶
畢曰。僧家勿事。大率臨行之際、喧動如斯。至¶
八日浴訖、端坐長往。壽六十有三臘四十二。¶
敕謚悟本大師、塔曰慧覺。(師昔在泐潭。尋譯大藏、纂出大乘經¶
<pb:DCS_T51n2076_0301b>¶
要一卷。并激勵道俗偈頌誡等。流布諸方。)涿州杏山鑒洪禪師
涿州杏山鑒洪禪¶
師。臨濟問、如何是露地白牛。師曰、吽。濟曰、唖¶
卻杏山口。師曰、老兄作麼生。濟曰、這畜生。師¶
乃休。(與石室問答、如彼章出之。)師有五詠十秀、皆暢玄風。¶
滅後茶毘、收五色舍利。潭州神山僧密禪師
潭州神山僧密¶
禪師。師在南泉打羅次。南泉問、作什麼。師曰、¶
打羅。曰、汝以手打脚打。師曰、卻請和尚道。南¶
泉曰、分明記取。向後遇明眼作家但恁麼擧¶
似。(雲巖代云、無手脚者始解打。)師與洞山渡水。洞山曰、莫¶
錯下脚。師曰、錯即過不得也。洞山曰、不錯底¶
事作麼生。師曰、共長老過水。一日與洞山鋤¶
茶園。洞山擲下钁頭曰。我今日困、一點氣力¶
也無。師曰、若無氣力、爭解恁麼道得。洞山曰、¶
汝將謂有氣力底是也。裴大夫問僧、供養佛¶
還喫否。僧曰、如大夫祭家神。大夫擧似雲巖。¶
雲巖代曰。有幾般飯食、但一時下來。雲巖卻¶
問師。一時下來後作麼生。師曰、合取鉢盂。巖¶
肯之。僧問、如何是無所聞者。乃曰聽經。師曰、¶
<pb:DCS_T51n2076_0302a>¶
要會麼。僧曰、要會。師曰、未解聽經在。問、一地¶
不見二地如何。師曰、汝莫錯否、汝是何地。有¶
行者問、生死事乞師一言。師曰、汝何時生死¶
去來。曰、某甲不會、請師説。師曰、不會、須死一¶
場去。幽谿和尚
幽谿和尚。僧問、大用現前不存軌¶
則時如何。師起遶禪牀一匝而坐。僧欲進語。¶
師與一蹋。僧歸位而立。師曰、汝恁麼、我不恁¶
麼。汝不恁麼、我卻恁麼。僧再擬進語、師又與¶
一蹋曰。三十年後吾道大行。¶
前華亭船子徳誠禪師法嗣。¶
澧州夾山善會禪師
澧州夾山善會禪師。廣州峴亭人也。姓廖氏。¶
九歳於潭州龍牙山出家。依年受戒。往江陵¶
聽習經論。該練三學、遂參禪會。勵力參承。初¶
住澧州。一夕道吾策杖而至。遇師上堂。僧問、¶
如何是法身。師曰、法身無相。曰、如何是法眼。¶
師曰、法眼無瑕。師又曰、目前無法意在目前。¶
不是目前法、非耳目所到。道吾乃笑。師乃生¶
疑問吾何笑。吾曰、和尚一等出世未有師。可¶
<pb:DCS_T51n2076_0302b>¶
往浙中華亭縣。參船子和尚去。師曰、訪得獲¶
否。道吾曰、彼師上無片瓦遮頭下無卓錐之¶
地。師遂易服直詣華亭。會船子鼓櫂而至。師¶
資道契、微朕不留。(語見船子章。)師比遁世忘機。尋¶
以學者交湊。廬室星布、曉夕參依。唐咸通十¶
一年庚寅。海衆卜于夾山、遽成院宇。師上堂示¶
衆曰。夫有祖以來時人錯會相承。至今以佛¶
祖句爲人師範。如此卻成狂人無智人去。他¶
只指示汝無法本是道。道無一法、無佛可成。¶
無道可得、無法可捨。故云目前無法意在目¶
前。他不是目前法。若向佛祖邊學。此人未有¶
眼目。皆屬所依之法。不得自在。本只爲生死¶
茫茫。識性無自由分。千里萬里求善知識。須¶
有正眼永脱虚謬之見。定取目前生死爲復¶
實有。爲復實無。若有人定得、許汝出頭。上根¶
之人言下明道。中下根器波波浪走。何不向¶
生死中、定當取何處。更疑佛疑祖、替汝生死。¶
有智人笑汝。偈曰。勞持生死法。¶
<pb:DCS_T51n2076_0303a>¶
唯向佛邊求。目前迷正理。撥火覓浮漚。¶
僧問、從上立祖意教意。和尚此間爲什麼言¶
無。師曰、三年不食飯、目前無饑人。曰、既無饑¶
人。某甲爲什麼不悟。師曰、只爲悟、迷卻闍梨。¶
師説頌曰。明明無悟法。悟法卻迷人。¶
長舒兩脚睡。無僞亦無眞。¶
僧問、如何是道。師曰、太陽溢目、萬里不挂片¶
雲。曰、如何得會。師曰、清清之水、遊魚自迷。問、¶
如何是本。師曰、飮水不迷源。問、古人布髮掩¶
泥當爲何事。師曰、九烏射盡、一翳猶存。一箭¶
墮地、天下不黒。問、祖意與教意同別。師曰、風¶
吹荷葉滿池青。十里行人較一程。師有小師¶
隨侍日久。師住後遣令行脚。游歴禪肆、無所¶
用心。聞師聚衆道播他室。迴歸省覲而問曰。¶
和尚有如是奇特事。何不早向某甲説。師曰、¶
汝蒸飯吾著火。汝行益吾展鉢。什麼處是辜¶
負汝處。小師從此悟入。師一日喫茶了。自烹¶
一椀過與侍者。侍者擬接。師乃縮手曰、是什¶
<pb:DCS_T51n2076_0303b>¶
麼。侍者無對。有一大徳來問師。若是教意某¶
甲即不疑。只如禪門中事如何。師曰、老僧也¶
只解變生爲熟。問、如何是實際之理。師曰、石¶
上無根樹、山含不動雲。問、如何是出窟師子。¶
師曰、虚空無影像、足下野雲生。西川首座遊¶
方至白馬。擧華嚴教語問曰。一塵含法界無¶
邊時如何。白馬曰、如鳥二翼、如車二輪。首座¶
曰、將謂禪門別有奇特事。元來不出教乘。乃¶
迴本地。尋嚮夾山盛化。遣小師持前語而問¶
師。師曰、雕沙無鏤玉之譚。結草乖道人之思。¶
小師迴擧似首座。首座乃讚。將謂禪門與教¶
意不殊。元來有奇特之事。問、如何是夾山境。¶
師曰、猿抱子歸青嶂裏。鳥銜花落碧巖前。師¶
再闢玄樞迨于一紀。唐中和元年辛丑十一¶
月七日。召主事曰、吾與衆僧語道累歳。佛法¶
深旨各應自知。吾今幻質時盡即去。汝等善¶
保護如吾在日。勿得雷同世人輒生惆悵。言¶
訖至子夜、奄然而逝。其月二十九日、塔于本山。¶
<pb:DCS_T51n2076_0304a>¶
壽七十七臘五十七。敕謚傳明大師、塔曰永¶
濟。行思禪師第五世。¶
前舒州投子山大同禪師法嗣。¶
投子感温禪師(第二世住)
投子感温禪師(第二世住)。僧問、師登寳座接示何¶
人。師曰、如月覆千谿。僧曰、恁麼即滿地不虧¶
也。師曰、莫恁麼道。僧問、父不投爲什麼卻投¶
子。師曰、豈是別人屋裏事。僧曰、父與子還屬¶
功也無。師曰、不屬。曰、不屬功底如何。師曰、父¶
子各自脱。曰、爲什麼如此。師曰、汝與我會。師¶
遊山見蝉蛻殼、侍者問曰。殼在這裏蝉子向¶
什麼處去也。師拈殼就耳畔、搖三五下。作蝉¶
響聲。其僧於是開悟。福州牛頭微禪師
福州牛頭微禪師。¶
師上堂示衆曰。三世諸佛用一點伎倆不得。¶
天下老師口似匾擔。諸人作麼生大不容易。¶
除非知有莫能知之。僧問、如何是和尚家風。¶
師曰、山畭粟米飯、野菜澹黄韲。僧曰、忽遇上¶
客來又作麼生。師曰、喫即從君喫、不喫任東¶
西。問、不問驪龍頷下珠。如何識得家中寳。師¶
<pb:DCS_T51n2076_0304b>¶
曰、忙中爭得作閑人。西川青城香山澄照大師
西川青城香山澄¶
照大師。僧問、諸佛有難向火焔裏藏身。未審¶
衲僧有難向什麼處藏身。師曰、水精瓮裏著¶
波斯。問、如何是初生月。師曰、太半人不見。¶
陜府天福和尚
陜府天福和尚。僧問、如何是佛法大意。師曰、¶
黄河無滴水、華嶽總平治。濠州思明和尚
濠州思明和¶
尚。在投子衆時、有僧問。如何是上座沙彌童¶
行。師曰、諾。僧問、如何是清淨法身。師曰、屎裏¶
蛆兒、頭出頭沒。鳳翔府招福和尚
鳳翔府招福和尚。僧問、¶
東牙烏牙皆出隊。和尚爲什麼不出隊。師曰、¶
住持各不同、闍梨爭得怪。興元府中梁山遵古禪師
興元府中梁山¶
遵古禪師。問、空劫無人能問法。即今有問法¶
何安。師曰、大悲菩薩瓮裏坐。問、如何是祖師¶
西來意。師曰、道士檐漏巵。襄州谷隱和尚
襄州谷隱和¶
尚。僧問、如何是不觸白雲機。師曰、鶴帶鵶顏、¶
浮生不棄。安州九嵕山和尚
安州九嵕山和尚。僧問、如何¶
是佛。師曰、即汝是。問、遠聞九嵕。及至到來只¶
見一嵕。師曰、闍梨只見一嵕不見九嵕。曰、如¶
<pb:DCS_T51n2076_0305a>¶
何是九嵕。師曰、水急浪華麁。¶
盤山和尚(幽州第二世住)
盤山和尚(幽州第二世住)。僧問、如何出得三界。師曰、¶
在裏頭來多少時耶。曰、如何出得。師曰、青山¶
不礙白雲飛。問、承教有言。如化人煩惱如石¶
女兒。此理如何。師曰、闍梨直如石女兒去。¶
安州九嵕敬慧禪師(第二世住)
安州九嵕敬慧禪師(第二世住)。僧問、解脱深坑如¶
何過得。師曰、不求過。僧曰、如何過得。師曰、求¶
過亦非。東京觀音院巖俊禪師
東京觀音院巖俊禪師。郉臺人¶
也。姓廉氏。初參祖席、徧歴衡廬岷蜀。甞經鳳¶
林深谷。欻覩珍寳發現。同侶相顧、意將取之。¶
師曰、古人鋤園觸黄金若瓦礫。待吾菅覆頂、¶
須此供四方僧。言訖捨去。造謁投子。投子問¶
曰、子昨宿何處。師曰、在不動道場。曰、既言不¶
動、曷由至此。師曰、至此豈是動耶。曰、元來宿¶
不著處。然投子默認許之。尋抵東京。會有梁¶
少保李資。即河陽節度使罕之兄也。雅信内¶
典尤重于師。因捨宅建院、曰觀音明聖。請師¶
居之。周高祖世宗二帝濳隱時。毎登方丈、必¶
<pb:DCS_T51n2076_0305b>¶
施跪禮。及即位、特賜紫號淨戒大師。衆常數¶
百。乾徳丙寅三月。示疾垂誡門人訖。怡顏合¶
掌而滅。壽八十五臘六十五。其年四月八日。¶
塔于東郊豐臺村。¶
前鄂州平山令遵禪師法嗣。¶
蘄州三角山令珪禪師
蘄州三角山令珪禪師。初參清平。清平問曰、¶
來作麼。師曰、來禮拜。曰、禮拜阿誰。師曰、特來¶
禮拜和尚。清平咄曰、這鈍根阿師。師乃禮拜。¶
清平於師頚上以手斫一下。師從此摳衣、密¶
領宗旨。住後僧問、如何是佛。師曰、明日來向¶
汝道。如今道不得。¶¶
景徳傳燈録卷第十五。¶¶
